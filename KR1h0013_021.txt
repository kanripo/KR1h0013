# -*- mode: mandoku-view; -*-
#+TITLE: 孟子傳
#+DATE: 2016-04-12 13:59:20.067472
#+PROPERTY: ID KR1h0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 21
<pb:KR1h0013_WYG_021-1a>¶
　　欽定四庫全書¶
¶
　　孟子傳卷二十五¶
¶
　　宋　張九成　撰¶
¶
　　孟子曰仕非為貧也而有時乎為貧娶妻非為養也而¶
有時乎為養為貧者辭尊居卑辭富居貧辭尊居卑¶
辭富居貧惡乎宜乎抱關擊柝孔子嘗為委吏矣曰㑹¶
計當而已矣嘗為乗田矣曰牛羊茁壯長而已矣位卑¶
而言髙罪也立乎人之本朝而道不行耻也¶
¶
<pb:KR1h0013_WYG_021-1b>¶
　　余觀孟子此章士大夫仕宦其可不審矣乎夫有為¶
貧而仕有為道而仕不可不辨也為貧而仕者以家¶
貧親老也其仕主扵為貧不主扵行道也是故辭尊¶
居卑辭富居貧抱關擊柝之職皆所甘心焉謹唘閉¶
嚴廵警其職盡矣若治亂非所與知也是故簡子之¶
詩有左手執籥右手秉翟赫如渥赭之美而君子陽¶
陽有左執翿右招我逰敖其樂只且之說盖為貧而¶
仕雖伶官之賤有所不屑盡執籥執翿秉翟之職不¶
<pb:KR1h0013_WYG_021-2a>¶
愧其禄而已其色如赭其樂只且盖以無愧也此詩¶
所以謂之賢者又謂之君子以其為貧而仕無愧於¶
心也孔子為貧而仕嘗為委吏則㑹計盡其職嘗為¶
乗田則牧養盡其職聖人之道盖在扵此若夫立乎¶
人之本朝此其職也諫不行言不聽膏澤不下扵民¶
則當舎之而去乃偃然在位惟&KR0178;失之天下可耻莫¶
大扵此故士君子知時之不可有為則委心俯首於¶
抱關擊柝之賤乗田委吏之職伶官樂人之㣲盡心¶
<pb:KR1h0013_WYG_021-2b>¶
其事求禄以養親焉不敢叨據公卿之位&KR0178;道之不¶
可行而為天下之大耻也嗚呼聖賢大訓豈不昭灼¶
而鄙夫患失夸者死權以茍得為心以僥倖為志紆¶
朱曵紫擁節執圭無一補扵君民乃自以為得志而¶
不知其耻有過於市朝之撻也孟子此意以商鞅騶¶
忌孫臏蘇秦張儀稷下諸人立乎人之本朝而以隂¶
謀詭計縦横捭闔卓異荒唐為事業或竊相位或坐¶
輜車或佩六印或據康莊揚揚以為得計以聖賢之¶
<pb:KR1h0013_WYG_021-3a>¶
道觀之其耻有過扵此者乎然則士君子仕宦為貧¶
則當居米鹽筦庫之職以無愧其心為道則當堯舜¶
君民太平一世可也曷可妄據卿相之位乎孟子為¶
賔師則盤礴于齊一為齊卿不旋踵而致仕盖為此¶
也¶
¶
　　萬章曰士之不託諸侯何也孟子曰不敢也諸侯失國¶
而後託於諸侯禮也士之託於諸侯非禮也萬章曰君¶
餽之粟則受之乎曰受之受之何義也曰君之於氓也¶
<pb:KR1h0013_WYG_021-3b>¶
固周之曰周之則受賜之則不受何也曰不敢也曰敢¶
問其不敢何也曰抱關擊柝者皆有常職以食於上無¶
常職而賜於上者以為不恭也曰君餽之則受之不識¶
可常繼乎曰繆公之扵子思也亟問亟餽鼎肉子思不¶
恱於卒也摽使者出諸大門之外北面稽首再拜而不¶
受曰今而後知君之犬馬畜伋盖自是䑓無餽也恱賢¶
不能舉又不能養也可謂恱賢乎曰敢問國君欲養君¶
子如何斯可謂養矣曰以君命將之再拜稽首而受其¶
<pb:KR1h0013_WYG_021-4a>¶
後廪人繼粟庖人繼肉不以君命将之子思以為鼎肉¶
使己僕僕爾亟拜也非養君子之道也堯之於舜也使¶
其子九男事之二女女焉百官牛羊倉廩備以養舜扵¶
畎𠭇之中後舉而加諸上位故曰王公之尊賢者也¶
¶
　　此一篇大抵辨正名分以為士子辭受之大節夫諸¶
侯失國當託於諸侯黎侯寓于衛淳于公寓于魯是¶
也士非諸侯無託於諸侯之理然而朝不食夕不食¶
飢餓不能出門戸則將如之何曰周之則受賜之則¶
<pb:KR1h0013_WYG_021-4b>¶
不受又不可不辨也何謂賜抱關擊柝之賤皆有常¶
職既有常職則當受賜士非有職事也何名以受賜¶
哉君大不能行吾道又不能行吾言而曰使&KR0967;餓于¶
我土地吾耻之待之如齊民一等有賙給之義此名¶
之正者也不得而不受夫士不當託於諸侯託扵諸¶
侯則犯分故謂之非禮士不當受賜士而受賜則害¶
義故謂之不恭夫禮義由賢者出而託諸侯受無名¶
之賜以犯先王之典刑安得謂之士乎然則不託於¶
<pb:KR1h0013_WYG_021-5a>¶
諸侯不受賜於諸侯非謂求名譽&KR0247;流俗也不敢犯¶
名教也然先王之道要在千古為可行非務為沽激¶
崖異使人憔悴辛苦如泄栁段干木屈原申徒狄之¶
見也是故雖不可託於諸侯不可受賜於諸侯而有¶
周之則受之路名分既正禮義不虧退自等於齊民¶
進不犯于名教此先王之道所以通萬古而無弊也¶
然而周之之内尚有說乎曰有其說如何曰國君有¶
養賢之義養賢亦周之之義而又有大者也其法如¶
<pb:KR1h0013_WYG_021-5b>¶
何曰以君命将之吾則再拜稽首而受其後廩人繼¶
粟庖人繼肉不一一以君命来也此養賢之法也堯¶
之於舜使其子九男事之二女女焉百官牛羊倉廪¶
備以養扵畎𠭇之中是也魯繆公雖得養賢之名而¶
不得養之之法何以言之亟問子思亟餽鼎肉子思¶
以為鼎肉爾使己僕僕亟拜也豈養賢之道乎扵其¶
卒也摽使者出諸大門之外稽首再拜而不受曰今¶
而後知君之犬馬畜伋是也堯得養賢之義而又得¶
<pb:KR1h0013_WYG_021-6a>¶
尊賢之義其尊賢也如之何曰使舜徽五典宅百揆¶
賔四門孟子所謂後舉而加諸上位是也養賢如此¶
此王公之道也繆公既失養賢之道又有甚焉者其¶
甚焉者如之何曰子思摽使者之後䑓臣自此不復¶
以鼎肉来餽矣孟子所謂自是䑓無餽也繆公不學¶
甚矣嗚呼冉有以事為政孔子正之桓子以取為假¶
孔子又正之名分不可犯也名分乃先王之道不可¶
干也若孔子侍坐於哀公賜之桃與黍焉孔子先食¶
<pb:KR1h0013_WYG_021-6b>¶
黍而後食桃左右皆掩口而笑公曰黍者所以雪桃¶
非為食也孔子對曰丘知之矣夫黍者五穀之長郊¶
禮宗廟以為上盛果属有六而桃為下祭祀不用不¶
登郊廟又聞之君子以賤雪貴不聞以貴雪賤今以¶
五穀之長雪果之下者是従上雪下臣以為妨扵教¶
害於義故不敢公曰善哉夫黍桃㣲物聖人食之其¶
先後有序其名分不亂如此則夫託于諸侯受賜於¶
諸侯周之養之尊之又豈可不辨乎一亂其名是謂¶
<pb:KR1h0013_WYG_021-7a>¶
敗名一踰其分是謂犯分傷於教而害扵義将得罪¶
於先王矣由是知孟子之或見或不見或受或不受¶
盖皆傳孔子之心法而世之君子輒疑之非之至詈¶
之何哉¶
¶
　　萬章曰敢問不見諸侯何義也孟子曰在國曰市井之¶
臣在野曰草莽之臣皆謂庶人庶人不傳質為臣不敢¶
見於諸侯禮也萬章曰庶人召之役則往役君欲見之¶
召之則不往見之何也曰往役義也往見不義也且君¶
<pb:KR1h0013_WYG_021-7b>¶
之欲見之也何為也哉曰為其多聞也為其賢也曰為¶
其多聞也則天子不召師而況諸侯乎為其賢也則吾¶
未聞欲見賢而召之也繆公亟見於子思曰古千乘之¶
國以友士何如子思不恱曰古之人有言曰事之云乎¶
豈曰友之云乎子思之不恱也豈不曰以位則子君也¶
我臣也何敢與君友也以徳則子事我者也奚可以與¶
我友千乗之君求與之友而不可得也而况可召與齊¶
景公田招虞人以旌不至将殺之志士不忘在溝壑勇¶
<pb:KR1h0013_WYG_021-8a>¶
士不忘䘮其元孔子奚取焉取非其招不往也曰敢問¶
招虞人何以曰以皮冠庶人以旃士以旂大夫以旌以¶
大夫之招招虞人虞人死不敢往以士之招招庶人庶¶
人豈敢往哉况乎以不賢人之招招賢人乎欲見賢人¶
而不以其道猶欲其入而閉之門也夫義路也禮門也¶
惟君子能由是路出入是門也詩云周道如底其直如¶
矢君子所履小人所視萬章曰孔子君命召不俟駕而¶
行然則孔子非與曰孔子當仕有官職而以其官召之¶
<pb:KR1h0013_WYG_021-8b>¶
也¶
¶
　　此一章辨庶人無見君之禮而君有就見賔師之禮¶
庶人有往役之義而君無挟貴友臣之義何謂庶人¶
無見君之禮如在國曰市井之臣在野曰草莽之臣¶
市井草莽皆謂庶人庶人不執質為臣故無見君之¶
禮何謂君有就見賔師之禮為其多聞也則天子不¶
召師如武王訪于箕子為其賢也則先主訪于草廬¶
故君有就見賔師之禮何謂庶人有往役之義如傅¶
<pb:KR1h0013_WYG_021-9a>¶
說築于傅巖是也何謂君無挟貴友臣之義如子思¶
不敢與繆公為友是也盖友友其徳也不可以有挟¶
也使繆公徳與子思同則如堯之友舜無不可也倘¶
徳不及子思論其分則繆公為君子思為臣君無友¶
臣之理論其徳則有徳者宜為師師則繆公當事子¶
思耳不可以友言也夫見賢人當以其道故齊景公¶
以大夫之招招虞人虞人死不敢往以招之非其物¶
也招虞人非其物虞人尚不敢往况招賢者非其道¶
<pb:KR1h0013_WYG_021-9b>¶
賢人豈肯見乎然則招賢者之道當如何哉禮義而¶
巳禮為賢者出入之門義為賢者所由之路人君能¶
不以富自驕不以貴自大虚心屈己鞠躬下意執賔¶
主之禮講師弟之義以見賢者此所謂招賢者之道¶
也然則孟子不見諸侯非自大也不敢犯名分也人¶
君不知就見之而欲其犯名教而来見是以非禮非¶
義待孟子也萬章之疑可以頓釋矣故引周道如底¶
其直如矢君子所履小人所視之詩為證夫底以言¶
<pb:KR1h0013_WYG_021-10a>¶
其平矢以言其直君子所履平直之道故不敢犯名¶
分以見諸侯小人視君子所履平直以為法故虞人¶
亦知死于其職不敢妄就大夫之招萬章不悟乃引¶
孔子不俟駕為說可謂不類矣夫孟子方與論庶人¶
及賔師之說非人臣之義也孔子聖人難以庶人為¶
比矣故曰孔子當仕有官職而以其官召之也古人¶
謹于名分如此非私意也皆天理之自然也一犯其¶
分亂之道也昔司士賁問于子㳺曰請襲于牀子㳺¶
<pb:KR1h0013_WYG_021-10b>¶
曰諾縣子聞之曰汰哉叔氏専以禮許人夫唯諾一¶
失節君子得以譏之况庶人無禄輒犯有位之名分¶
而人君自大敢忽賔師之名分哉師友一道耳師且¶
不可以為友而庶人乃得與有官職者同乎深味此¶
義其大矣哉¶
¶
　　孟子謂萬章曰一鄉之善士斯友一鄉之善士一國之¶
善士斯友一國之善士天下之善士斯友天下之善士¶
以友天下之善士為未足又尚論古之人頌其詩讀其¶
<pb:KR1h0013_WYG_021-11a>¶
書不知其人可乎是以論其世也是尚友也¶
¶
　　昔孔子繫乾之九五利見九二之大人曰同聲相應¶
同氣相求水流濕火就燥雲従龍風從虎又曰本乎¶
天者親上本乎地者親下則各従其類也明此一爻¶
之意則孟子論友可得而言矣夫徳有小大故友有¶
廣狹徳愈髙則友愈逺尚友古人者非忽天下善士¶
也友天下善士者亦非忽一國也友一國善士亦非¶
忽一鄉也友一鄉善士非忽比閭族黨之間也其勢¶
<pb:KR1h0013_WYG_021-11b>¶
自然也使其徳宜為一鄉之師而屈意友宜為一比¶
之師者其念慮精神言論風旨長短不合参差不齊¶
一比之師将求其識慮足以師一比者為友矣而一¶
鄉之師亦将求其識慮足以師一鄉者為友矣此自¶
然之故也故同聲者乃相應同氣者乃相求水不得¶
不流濕火不得不就燥雲之従龍風之従虎易位則¶
無功用矣是以性本乎天者皆翔于雲衢性本乎地¶
者皆羣于藪澤自然之理不得不爾也然有志之士¶
<pb:KR1h0013_WYG_021-12a>¶
豈肯以善足為一鄉之師而止哉深造自得居安資¶
深必求為一國之善士矣豈肯以善足為一國之師¶
而已哉旦而又旦新而又新必求為天下之善士矣¶
豈肯以善足為天下之師而已哉旦而復旦新而復¶
新必尚論古人而友之古人往矣吾何得而為友也¶
是何言與昔狄仁傑謂獄吏曰方黄卷中對聖賢語¶
何暇與俗吏語耶此盖頌詩讀書想像其音容仿彿¶
其一二如出乎其時如對乎其人攬其遺芬味其餘¶
<pb:KR1h0013_WYG_021-12b>¶
嘬而友之不止此也又以其時攷之若西漢尚功名¶
而薛方獨尚名節為西漢第一人東漢尚名節而黄¶
憲獨尚器度為東漢第一人魏晉尚浮虚而卞壼獨¶
尚忠孝為魏晉第一人有唐尚辭章而韓愈獨尊經¶
術為有唐第一人然而自東漢以下至李唐求古人¶
之超絶者如此可以止乎曰未可也其上又有人焉¶
其人為誰曰六國竒謀詭計縦横捭闔卓詭荒唐而¶
孟子獨守仁義為六國第一人學至孟子可以止乎¶
<pb:KR1h0013_WYG_021-13a>¶
曰未也春秋尚霸道孔子獨得堯舜文武之道而變¶
化之為自生民以来羣聖人中第一人學至孔子可¶
以止乎曰未也更當窮孔子無聲無臭以為上天之¶
載者而行乎中庸所謂尊徳性而又道問學而又致¶
廣大而又盡精㣲而又極髙明極髙明而又道中庸¶
道中庸而又温故而知新敦厚以崇禮即尊徳&KR1167;之¶
謂也循環往復無有窮巳其參贊天地調和隂陽直¶
餘事耳詩曰惟天之命於穆不已盖曰天之所以為¶
<pb:KR1h0013_WYG_021-13b>¶
天也文王之徳之純曰文王之所以為文也純亦不¶
已天不已文王不已學孔子者其可已乎此又孟子¶
之遺意余故表而出之¶
¶
　　齊宣王問卿孟子曰王何卿之問也王曰卿不同乎曰¶
不同有貴戚之卿有異姓之卿王曰請問貴戚之卿曰¶
君有大過則諫反覆之而不聴則易位王勃然變乎色¶
曰王勿異也王問臣臣不敢不以正對王色定然後請¶
問異姓之卿曰君有過則諫反覆之而不聴則去¶
¶
<pb:KR1h0013_WYG_021-14a>¶
　　余觀此一章孟子因事而諫也夫齊宣王問卿孟子¶
苐當言卿之職可也乃問王所問指何卿而問王有¶
卿不同之對孟子即有貴戚異姓之說盖齊宣之心¶
以爵位吾所固有晏然如日之在天雖有失徳其如¶
予何故孟子對貴戚反覆諫不聴有易位之說正以¶
中王自安之病也王勃然變乎色是易位正中其病¶
故心為之動摇色為之變亂也孟子苐以王勿異也¶
王問臣臣不敢不以正對數語以愷康之其語如春¶
<pb:KR1h0013_WYG_021-14b>¶
風和氣自然恱樂孟子造化乃如此之妙始以易位¶
變動其自安之心終以數語開恱其忿怒之意其變¶
動也肅然如秋其開恱也煖然似春春秋造化之柄¶
盡在孟子奏對之間學不如此其能用天下乎自易¶
位之言一入齊王之心初入則色變既定則言深想¶
易位之言困於心衡於慮凡有念慮酬酢其敢自肆¶
乎此齊宣所自知非語言所能形容也一言之益其¶
大矣哉既又問異姓之卿乃曰反覆諫不聽則去既¶
<pb:KR1h0013_WYG_021-15a>¶
而孟子不旋踵而去夫反覆不聴在異姓則去在貴¶
戚則將易位矣齊王之心豈不岌岌乎張良嘗得此¶
意矣觀夫諸将偶語于沙上髙祖自複道而見之以¶
問張良良曰陛下與此属共取天下今已為天子所¶
封皆所愛故人所誅皆平生仇怨今軍吏計功以天¶
下為不足用徧封而恐以過失及誅故相聚謀反耳¶
上曰為之奈何良曰取上所素不快計羣臣所共知¶
最甚者一人先封以示羣臣於是髙祖置酒封雍齒¶
<pb:KR1h0013_WYG_021-15b>¶
羣臣皆喜曰雍齒且侯吾属無患矣夫沙上偶語未¶
必謀反也天下已定髙祖亦厭亂矣故良因事納諌¶
以去髙祖報怨之心與孟子論貴戚易位之說同矣¶
余深觀孟子之學造化如此故得以𤼵之¶
¶
¶
¶
¶
¶
¶
¶
　　孟子傳卷二十五¶
¶
