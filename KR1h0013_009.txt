# -*- mode: mandoku-view; -*-
#+TITLE: 孟子傳
#+DATE: 2016-04-12 13:59:19.787551
#+PROPERTY: ID KR1h0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR1h0013_WYG_009-1a>¶
　　欽定四庫全書¶
¶
　　孟子傳卷十三¶
¶
　　宋　張九成　撰¶
¶
　　公孫丑問曰不見諸侯何義孟子曰古者不為臣不見¶
段干木踰垣而辟之泄栁閉門而不内是皆已甚廹斯¶
可以見矣陽貨欲見孔子而惡無禮大夫有賜於士不¶
得受於其家則往拜其門陽貨矙孔子之亡也而饋孔¶
子蒸豚孔子亦矙其亾也而往拜之當是時陽貨先豈¶
<pb:KR1h0013_WYG_009-1b>¶
得不見曾子曰脅肩諂笑病於夏畦子路曰未同而言¶
觀其色赧赧然非由之所知也由是觀之則君子之所¶
養可知已矣¶
¶
　　不見諸侯之問陳代公孫丑萬章更相致疑於孟子¶
以此見習俗移人雖居聖賢之門洗除不去彼見商¶
鞅孫臏陳軫蘇秦張儀稷下諸人馳車擊轂奔走諸¶
侯之門以為士之處世當如是耳不知伊尹耕莘傅¶
說築巖吕望釣渭曷嘗僕僕走人門戸哉成湯救民¶
<pb:KR1h0013_WYG_009-2a>¶
髙宗中興文王行仁或三聘或肖形或親訪然後為¶
陳堯舜之道應霖雨之求作鷹揚之舉則孟子之不¶
見諸侯乃古人之道例當然耳寡見淺聞動輙致疑¶
良可悲爾然見與不見古人不以是分優劣也理在¶
可見見梁惠見齊宣非屈也理在不見如陳代公孫¶
丑萬章致問之時亦非自髙也學至於聖不已又學¶
而至於智故力之外又有巧至之外又有中豈可一¶
途取哉以是而求則見與不見皆非所以知孟子也¶
<pb:KR1h0013_WYG_009-2b>¶
今公孫丑致問孟子引古人之例荅之曰古者不為¶
臣不見然不見死法耳其中又有變化焉一於不見¶
如段干木踰垣泄栁閉門彼將以不見為髙而不知¶
於道為不合也此陽貨有賜於夫子夫子則順禮以¶
見之干木泄栁豈知此義乎一於見如曾子之所謂¶
脅肩諂笑子路之所謂未同而言彼將以見為通而¶
不知於道為失節也此齊宣不就見孟子孟子則以¶
疾而辭之脅肩諂笑未同而言之流豈知此義乎公¶
<pb:KR1h0013_WYG_009-3a>¶
孫丑問不見諸侯孟子乃非干木泄栁是以見為是¶
矣將以見為是乎孟子乃又舉曾子子路之言是又¶
以不見為是矣然則吾將何處乎廹斯可以見未廹¶
則未可以見也吾知格物以知至知至以誠意誠意¶
以正心正心以修身修身以齊家而已至于治國平¶
天下苐觀人主用心為如何其心虛則可見自實其¶
中雖見何益蓋君子所養養其理義而已理義既明¶
有所見則不為段干木泄栁之固有所不見則不墮¶
<pb:KR1h0013_WYG_009-3b>¶
曾子子路之言顧理義如何爾非聖而又智至而又¶
中力而又巧者安能至此地哉余因公孫丑之問又¶
發明孟子之學庶幾知所擇焉¶
¶
　　戴盈之曰什一去關市之征今兹未能請輕之以待來¶
年然後已何如孟子曰今有人日攘其鄰之雞者或告¶
之曰是非君子之道曰請損之月攘一雞以待來年然¶
後已如知其非義斯速已矣何待來年¶
¶
　　余讀史記考孟子時所謂宋王者剔成立三十八年¶
<pb:KR1h0013_WYG_009-4a>¶
而齊宣王即位四十一年為弟偃所攻敗而奔齊偃¶
自立為宋君則萬章之問宋行王政戴不勝欲宋王¶
之為善戴盈之欲去關市之征皆王偃時也夫偃東¶
敗齊南敗楚西敗魏荒酒濫色射天射諫者卒為齊¶
魏楚所滅三分其地安得行王政用薛居州而去闗¶
市之征乎余嘗論之曰豈偃自簒立之後抑情飾詐¶
以王政收人心乎豈初年克己晚歳盈溢而至滅亾¶
乎抑豈萬章稱道時正王偃修飾時乎以史考之不¶
<pb:KR1h0013_WYG_009-4b>¶
見其實今以戴盈之問乃知王偃果自簒立之後抑¶
情飾詐以蓋前愆也何以知之至欲行什一之法去¶
關市之征所謂行王政者可見於此夫仁義何常之¶
有蹈之則為君子背之則為小人使偃乆假而不歸¶
惡知其非有耶孟子雖知其必敗有湯武之說以譏¶
斥之有衆楚人之說以詆譙之今又有日攘一雞之¶
說以切劘之然安敢不告以善道也故有如知其非¶
義斯速已矣何待來年之說其意甚逺其來甚深使¶
<pb:KR1h0013_WYG_009-5a>¶
王偃不能行此言猶在也諸侯有欲行王政者舉斯¶
言以自儆安知不疾趨急策以向王者之路乎嗚呼¶
王偃之能不能已可見矣余思孟子攘雞之說有何¶
待來年之語乃知人不能無過不知其為過尚可言¶
也曉然知其為過詎可不離絶逺去如避涕唾如逃¶
水火如却盜賊乎倘惟宿留不前凝滯不散去而復¶
來捨而復取謂今日而有明日謂今年而有明年是¶
皆無志之人甘與惡為徒侣者也孔子曰惡不仁者¶
<pb:KR1h0013_WYG_009-5b>¶
其為仁矣不使不仁者加乎其身有能一日用其力¶
於仁矣乎我未見力不足者以為惡不仁者其誰乎¶
即仁也直指之故曰其為仁矣何以知其仁也惡之¶
之甚至不使不仁者加乎其身嗚呼其惡如此真可¶
尚也然所以能如此者以能用其力也我未見力不¶
足者是人人皆有去惡之資也其不能斷然速去者¶
特無志之人耳斯速已矣非深惡不仁之君子能如¶
是乎余因攘雞之說乃力排去惡之疾以為士君子¶
<pb:KR1h0013_WYG_009-6a>¶
之戒¶
¶
　　公都子曰外人皆稱夫子好辯敢問何也孟子曰予豈¶
好辯哉予不得已也天下之生久矣一治一亂當堯之¶
時水逆行汎濫於中國蛇龍居之民無所定下者為巢¶
上者為營窟書曰洚水警余洚水者洪水也使禹治之¶
禹掘地而注之海驅蛇龍而放之菹水由地中行江淮¶
河漢是也險阻既逺鳥獸之害人者消然後人得平土¶
而居之堯舜既沒聖人之道衰暴君代作壞宫室以為¶
<pb:KR1h0013_WYG_009-6b>¶
汙池民無所安息棄田以為園囿使民不得衣食邪說¶
暴行又作園囿汙池沛澤多而禽獸至及紂之身天下¶
又大亂周公相武王誅紂伐奄三年討其君驅飛亷於¶
海隅而戮之滅國者五十驅虎豹犀象而逺之天下大¶
悅書曰丕顯哉文王謨丕承哉武王烈佑啟我後人咸¶
以正無缺世衰道微邪說暴行有作臣弑其君者有之¶
子弑其父者有之孔子懼作春秋春秋天子之事也是¶
故孔子曰知我者其惟春秋乎罪我者其惟春秋乎聖¶
<pb:KR1h0013_WYG_009-7a>¶
王不作諸侯放恣處士横議楊朱墨翟之言盈天下天¶
下之言不歸楊則歸墨楊氏為我是無君也墨氏兼愛¶
是無父也無父無君是禽獸也公明儀曰庖有肥肉廐¶
有肥馬民有飢色野有餓莩此率獸而食人也楊墨之¶
道不息孔子之道不著是邪說誣民充塞仁義也仁義¶
充塞則率獸食人人將相食吾為此懼閑先聖之道距¶
楊墨放淫辭邪說者不得作作於其心害於其事作於¶
其事害於其政聖人復起不易吾言矣昔者禹抑洪水¶
<pb:KR1h0013_WYG_009-7b>¶
而天下平周公兼夷狄驅猛獸而百姓寧孔子成春秋¶
而亂臣賊子懼詩云戎狄是膺荆舒是懲則莫我敢承¶
無父無君是周公所膺也我亦欲正人心息邪說距詖¶
行放淫辭以承三聖者豈好辯哉予不得已也能言距¶
楊墨者聖人之徒也¶
¶
　　世之論者皆疑孟子以闢楊墨為承三聖以空言配¶
實效夫禹抑洪水周公兼夷狄驅猛獸孔子誅亂臣¶
賊子其為禍患顯然可見至於楊墨之害豈可以洪¶
<pb:KR1h0013_WYG_009-8a>¶
水亂臣賊子猛獸為比哉余竊謂洪水夷狄猛獸亂¶
臣賊子之害見於一時而楊墨之害起於無形而貽¶
禍於千百世之後猶未已也且以商鞅論之定變法¶
之令令民為什伍而相收司連坐不告姦者腰斬告¶
姦者與斬敵首同賞匿姦者與降敵同罰此令一行¶
民相告訐而出入相友守望相助疾病相扶持之風¶
亡矣民有二男以上不分異者倍其賦此令一行民¶
忘六親而父子相親兄弟相愛患難相保之風亡矣¶
<pb:KR1h0013_WYG_009-8b>¶
有軍功者各以率受上爵為私鬬者各以輕重被形¶
宗室非有軍功論不得為屬籍此令一行民&KR0111;禮義¶
而以力相夸以智相勝以謀相軋之風起矣夫使民¶
相告訐民&KR0111;六親民&KR0111;禮義此風既成習俗浮刻有¶
鍥薄之心無忠厚之氣挾兵持力并吞天下傾軋諸¶
侯逮至始皇而燒詩書殺學士至二世而倡督責之¶
說起骨月之誅天下蕩然無復人理至西漢而秦風¶
猶在借父耰鋤慮有德色母取箕帚立而誶語以至¶
<pb:KR1h0013_WYG_009-9a>¶
反唇之誅武帝行之南山之詩宣帝戮之三族五族¶
之刑上行之不以為疑下見之不以為怪此皆商鞅¶
之遺禍也夫洪水夷狄猛獸亂臣賊子之害詎至如¶
此之乆乎則夫楊墨之害比洪水與夷狄猛獸亂臣¶
賊子夫復何疑竊嘗考之孟子諄諄欲去楊墨求之¶
當世特墨者夷之一見於七篇之書耳所謂楊墨之¶
學其得志於當世者果安在哉余細思之乃得其說¶
夫楊朱不拔一毫以利天下其失也為己太重故其¶
<pb:KR1h0013_WYG_009-9b>¶
弊為商鞅為鄒忌為孫臏為陳軫為蘇秦為張儀皆¶
危人以自安害人以自利奪人以自富殺人以自彊¶
其術皆祖於楊朱之為我也墨翟摩頂放踵利天下¶
其失也為人太多故其弊為鄒衍為慎到為田駢為¶
接子為環淵為莊周皆黄老之術為同異之辯肆無¶
稽之談恣荒唐之說其術皆祖墨氏之兼愛也夫楊¶
朱之術至商君而大肆其禍乃至於如此使墨翟之¶
徒得志於天下無復君臣父子之倫姦雄窺伺天下¶
<pb:KR1h0013_WYG_009-10a>¶
大亂不可復支矣何以言之魏何晏倡虛無之說晉¶
王衍從而和之認莊周老聃以為宗指文王山甫而¶
竊笑倚杖髙視揮麈清談居䘮而酒肉父子而裸袒¶
是致劉石相踵五胡亂華歴數百年而後混一至唐¶
太宗而以㛐為妾唐𤣥宗以婦為妃尚有胡人之風¶
此又墨氏之為害其禍如此之烈也孟子親傳道於¶
子思蓋二帝三王周公之正統也其見識髙逺知與¶
洪水夷狄猛獸亂臣賊子之害同故力排而深詆之¶
<pb:KR1h0013_WYG_009-10b>¶
髙自比於三聖而不疑誠以其所見者如此也然余¶
嘿觀天下之理非大患害不足以見聖賢非大禍亂¶
不足以見聖賢故洪水之患大禹出焉夷狄之亂猛¶
獸之亂周公出焉君臣父子之亂孔子出焉楊墨之¶
徒孫臏商鞅陳軫蘇秦張儀稷下之亂孟子出焉聖¶
賢之去患害除禍亂豈徒然哉必也天理昭著深見¶
患害禍亂之所在而去之除之其大用所及至有乾¶
坤之造變化之神非淺智者所能窺也故禹用此道¶
<pb:KR1h0013_WYG_009-11a>¶
以治水則掘地而注之海驅蛇龍而放之菹其用為¶
何如哉周公用此道以兼夷狄驅猛獸則誅紂伐奄¶
驅飛亷於海隅而戮之驅虎豹犀象而逺之其用為¶
何如哉孔子用此道以作春秋則舎趙穿而書趙盾¶
卒楚子而人諸侯其用為何如哉孟子用此道以闢¶
楊墨則羞比管晏妾婦儀衍蚓陳仲而直夷之貊白¶
圭而狄許子其用為何如哉且有邪說必有暴行而¶
邪說暴行不生於全盛之時必起於衰亂之世商君¶
<pb:KR1h0013_WYG_009-11b>¶
之說邪說也其行法也虜公子卬刑太子䖍歩過六¶
尺者罰棄灰於道者刑暴行也豈非有邪說必有暴行¶
乎堯舜之道衰則邪說暴行作故有飛亷猛獸之害¶
周公起而正之文武之道衰而邪說暴行作故有臣¶
弑其君子弑其父之害孔子起而正之孔子既死而¶
邪說暴行作故諸侯放恣處士横議楊朱墨翟盈天¶
下孟子起而正之豈非邪說暴行不生於全盛之時¶
而起於衰亂之世乎丕顯哉文王謨非邪說也丕承¶
<pb:KR1h0013_WYG_009-12a>¶
哉武王烈非暴行也故啟佑後人皆以正而無𧇊缺¶
至於邪說之害入於人心作於其心害於其事作於¶
其事害於其政且商君邪說一入孝公之心其為政¶
事刻薄如此使楊墨之說盡行其為害豈止洪水夷¶
狄猛獸亂臣賊子而已哉孟子闢之其於聖王之道¶
可謂有功其於生民之性命可以同功於造化夫商¶
君之說止入孝公其為害已如此矧孫臏陳軫蘇秦¶
張儀稷下之說遍滿天下其惑亂人心亦已深矣欲¶
<pb:KR1h0013_WYG_009-12b>¶
正人心必息邪說距陂行放淫辭此自然之理也孟¶
子諄諄蓋在於此然則外人以為好辯者此楊墨之¶
說深入也然而孟子不指闢商君孫臏陳軫蘇秦張¶
儀稷下之說而止闢楊墨者此又顯仁藏用之意而¶
春秋所以罪&KR0165;冶之意而孔子所以君子伯玉之意¶
也此又聖賢之大用也學者試思之¶
¶
　　匡章曰陳仲子豈不誠亷士哉居於陵三日不食耳無¶
聞目無見也井上有李螬食實者過半矣匍匐往將食¶
<pb:KR1h0013_WYG_009-13a>¶
之三咽然後耳有聞目有見孟子曰於齊國之士吾必¶
以仲子為巨擘焉雖然仲子惡能亷充仲子之操則蚓¶
而後可者也夫蚓上食槁壤下飲黄泉仲子所居之室¶
伯夷之所築與抑亦盜跖之所築與所食之粟伯夷之¶
所樹與抑亦盜跖之所樹與是未可知也曰是何傷哉¶
彼身織屨妻辟纑以易之也曰仲子齊之世家也兄戴¶
蓋祿萬鍾以兄之禄為不義之禄而不食也以兄之室¶
為不義之室而不居也避兄離母處於於陵他日歸則¶
<pb:KR1h0013_WYG_009-13b>¶
有饋其兄生鵝者已頻顣曰惡用是鶃鶃者為哉他日¶
其母殺是鵝也與之食之其兄自外至曰是鶃鶃之肉¶
也出而哇之以母則不食以妻則食之以兄之室則弗¶
居以於陵則居之是尚為能充其類也乎若仲子者蚓¶
而後充其操者也¶
¶
　　聖人之道大中至正不在放浪髙逺處亦不在枯槁¶
憔悴處本諸身施諸庶民考諸三王而不繆建諸天¶
地而不悖質諸鬼神而無疑百世以俟聖人而不惑¶
<pb:KR1h0013_WYG_009-14a>¶
故其言無偏其行無弊行之可乆施之可大薰如和¶
氣郁如春陽浩乎其無窮悠乎其甚樂倘以私智亂¶
之不墮放浪髙逺以賊道則為枯槁憔悴以賊道槩¶
之以聖王之法皆可誅者也夫飯禾而羮肉冬裘而¶
夏葛上有父母之樂下有兄弟之情此大中至正之¶
道本諸身施諸庶民考諸三王建諸天地質諸鬼神¶
百世以俟聖人不繆不悖不疑不惑者也言無偏行¶
無弊者也行之可久施之可大者也薰如和氣郁如¶
<pb:KR1h0013_WYG_009-14b>¶
春陽者也浩乎其無窮悠乎其甚樂者也彼陳仲者¶
何師而何學哉此以私意求道此墮於枯槁憔悴者¶
也夫居兄之室食母之食此聖王之道也今乃以兄¶
之禄為不義之禄而弗食也而身織屨妻辟纑以為¶
食以兄之室為不義之室而弗居也而處於陵以為¶
居是置兄與母於不義之地而自與妻同處於潔亷¶
以要當世之名也此何心也哉此非人心也故孟子¶
以聖王之道格之謂之巨擘以其尚小節也謂之蚓¶
<pb:KR1h0013_WYG_009-15a>¶
以其無知也倘自以為亷潔而不問天倫之大自陷¶
於辟兄離母之罪是與蚯蚓同一機也夫蚓豈不潔¶
乎上食槁壤下飲黄泉然論其形狀則可惡論其智¶
識則甚愚陳仲子迹狀辟兄離母豈非可惡也哉仲¶
子知識辟兄離母豈非甚愚也哉蚓異類不足道仲¶
子為士人乃任私意以亂天倫在聖人之門正當誅¶
絶者也嗚呼陳仲不幸不出於帝王之世見誅於堯¶
舜文武也幸而出於戰國之時見正於吾孟子也倘¶
<pb:KR1h0013_WYG_009-15b>¶
使其說行則是楊墨之外又有一陳仲以亂聖王之¶
道矣余嘗謂人不可不學學不可不求師求師不可¶
不明聖王之道通萬世而可行者如陳仲自任私意¶
不知好學又不知求師似此見識其求師也必入楊¶
氏為我而非通萬世為可行者其亦可憐也已余原¶
其初心本於為善而非為惡也不知好學不知求師¶
不知明聖王之道乃陷於不孝不弟之惡以得罪於¶
名教吁士大夫立己其可不審處乎竊嘗讀易乃見¶
<pb:KR1h0013_WYG_009-16a>¶
陳仲三日不食聖王之門無如是法也夫節固聖王¶
之所同也然不貴苦節而貴甘節九五居中得正乃¶
聖王之節也其辭曰甘節吉往有尚若顔氏子簞食¶
瓢飲不改其樂此所謂甘節也使顔子得志飯粱而¶
食牛必知其亦樂矣蓋其所謂節者乃品節之節非¶
節抑之節也上九節之太過其辭曰苦節貞凶悔亡¶
若陳仲子三日不食耳無聞目無見此所謂苦節也¶
苦節之過雖貞亦凶使其知悔則無凶矣此天理之¶
<pb:KR1h0013_WYG_009-16b>¶
自然也故凡刻意尚難憤世疾邪沽激矜持決去不¶
反如屈原申屠狄之流皆非聖王之道也聖王之道¶
不疾不徐不激不抗悠然自得從容中道如陳仲之¶
苦豈可行之道哉當世方且尊尚之孟子乃獨指其¶
避兄離母之罪且蚓之且巨擘之以為自任私意者¶
之戒其於名教可謂有大功矣¶
¶
¶
¶
　　孟子傳卷十三¶
¶
¶
