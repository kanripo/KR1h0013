# -*- mode: mandoku-view; -*-
#+TITLE: 張狀元孟子傳
#+DATE: 2015-09-12 00:40:24.249826
#+PROPERTY: ID KR1h0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB09n0688-010張狀元孟子傳-卷十.
<pb:KR1h0013_SBCK_010-1a>¶
張狀元孟子傳卷第十¶
　　皇朝太師崇國文忠公臨安府鹽官張九成子韶¶
滕文公章句上¶
滕文公爲丗子將之楚過宋而見孟子孟子道性善言必稱堯舜¶
丗子自楚反復見孟子孟子曰丗子疑吾言平夫道一而巳矣成¶
覸謂齊景公曰彼丈夫也我丈夫也吾何畏彼哉顔淵曰舜何人¶
也予何人也有爲者亦&KR0002;是公明儀曰文王我師也周公豈欺我¶
哉今滕絶長&KR0024;短將五十里也猶可以爲善國書曰&KR0002;藥不瞑眩¶
厥疾不瘳¶
　聖賢之敎一而巳矣内以此處心外以此治身上以此事君下¶
　以此接人觀孟子指齊王易牛之心與指&KR0364;丗子以性善之路¶
　豈有二道哉齊王寤於言下乃有戚戚之問丗子寤於言下乃¶
　有於心終不忘之&KR0003;嗚呼學先王之道而直指人以要路其惟¶
　孟子乎盖其淵源來自曾子曾子直&KR0204;忠恕爲夫子之道曾子¶
<pb:KR1h0013_SBCK_010-1b>¶
　傳子思子思直&KR0204;慎獨爲天命之性子思傳孟子孟子直指齊¶
　王易牛爲王者之心直指丗子性善爲堯舜之本使人深味其¶
　遺言潜得其微旨則夫吾目之視色耳之聽聲鼻之聞&KR0424;四軆¶
　之受安佚其誰爲之哉言至於此乃不知手之舞之足之蹈之¶
　也夫孟子旣&KR0204;丗子性善之路使之脫然於言下又稱堯舜之¶
　道以印其大機猶指齊王易牛之心而陳堯舜之道於其前也¶
　此孟子之大機大用造化轉移爐鞴埏埴之妙也大道者指也¶
　旣&KR0204;其性善處以警其心又稱堯舜以大其用則夫人人皆知¶
　有貴於已者乃與堯舜同幾也人皆可以爲堯舜其是之謂歟¶
　不有以警之則彼無所得不有以大之則彼不能行有得而不¶
　能行其能變化運用於四海九州使人人皆&KR0013;其澤哉齊王恩¶
　足以及禽獸而功不至於百姓者以不能用也大哉用乎非孟¶
　子其誰識之夫齊王受孟子一警之力雖不能行其道至於就¶
　見孟子幾有成湯之舉&KR0364;丗子受孟子一警之力至於自楚反¶
<pb:KR1h0013_SBCK_010-2a>¶
　復見孟子夫就見孟子以何事哉以此心之不忘也復見孟子¶
　亦爲何事哉亦以此心之不忘也嗚呼使人不能指人此心則¶
　巳有能&KR0204;之者雖不能盡用其幾豈念念能忘所&KR0204;之人乎此¶
　蓋天理自然有不可解於心者夫丗子之復見時其心乍見天¶
　理之廣大而舊習猶往來乎其間未能變舊習爲仁義禮智之¶
　用所以疑堯舜之未易爲也孟子又轉其幾曰丗子疑吾言乎¶
　夫道一而巳矣我有此性堯亦有此性舜亦有此性豈有二理¶
　哉何不直而推之舉而上之左右以大之何可蓄縮不前委性¶
　善爲堯舜之事而我無與乎故稱成覸吾何畏彼之言稱顔子¶
　有爲者亦&KR0002;是之言稱公明儀文王我師周公豈欺我之言以¶
　助其氣以賛其決且安慰以&KR0364;可以爲善國而引書藥不&KR0578;眩¶
　之言以廓之直用其機不復疑慮藥力旣大病&KR0020;頓消前日紛¶
　紛人欲因孟子一指之藥忽然不見而吾居爲仁由爲義履爲¶
　禮用爲智守爲信天下樂事其有過於此者乎余因丗子之&KR0003;¶
<pb:KR1h0013_SBCK_010-2b>¶
　乃盡發其幾有志者其試思之¶
&KR0364;定公薨丗子謂然友曰昔者孟子甞與我言於宋於心終不忘¶
今也不幸至於大故吾欲使子問於孟子然後行事然友之鄒問¶
於孟子孟子曰不亦善乎親喪固所自盡也曾子曰生事之以禮¶
死葬之以禮祭之以禮可謂孝矣諸侯之禮吾未之斈也雖然吾¶
甞聞之矣三年之喪齋䟽之服飦粥之食自天子逹於庶人三代¶
共之然友反命定爲三年之喪父兄百官皆不欲曰吾宗國魯先¶
君莫之行吾先君亦莫之行也至於子之身而反之不可且志曰¶
喪祭從先祖曰吾有所受之也謂然友曰吾他日未甞學問好馳¶
馬試劒今也父兄百官不我足也恐其不能盡於大事子爲我問¶
孟子然友復之鄒問孟子孟子曰然不可以他求者也孔子曰君¶
薨聽於&KR0193;宰歠粥面深墨即位而哭百官有司莫敢不哀先之也¶
上有好者下必有甚焉者矣君子之德風也小人之德草也草尚¶
之風必偃是在丗子然友反命丗子曰然是誠在我五月居廬未¶
<pb:KR1h0013_SBCK_010-3a>¶
有命戒百官族人可謂曰知及至葬四方來觀之顔色之戚哭泣¶
之哀弔者大恱¶
&KR0364;丗子受孟子&KR0204;性善之路遂大明天理之自然者及定公薨¶
其心見夫惻怛之心痛疾之意傷腎乾肝焦肺創巨痛深非三¶
　年之喪不能少盡此心也乃知先王制禮皆從天理中來非私¶
　智所能及也然雖曉然見此理而人欲猶在未敢自以爲是也¶
　將欲置之而此心皎皎爲不可掩將欲行之而私欲往來未敢¶
　必信也故使然友問孟子然後行事其意見&KR0364;國不行三年之¶
喪與其巳警之心參差不合欲取正孟子將盡變&KR0364;國衰弊之¶
　習而大明一國之本心也孟子遥見其心有在於此遽然歎曰¶
　不亦善乎親喪固所自盡也且丗子使然友問孟子然後行喪¶
事未及一話一言不知孟子何所見遽歎賞之曰不亦善乎嗚¶
　呼此孟子所自知他人所不知也夫性善之路一明則見先王¶
　之用乃知三年之喪天理所固有者今使來問孟子是此心之¶
<pb:KR1h0013_SBCK_010-3b>¶
　發見也故孟子直&KR0204;其心而歎之曰不亦善乎且引曽子之言¶
　與夫三年之喪齋䟽之服飦粥之食三代共之之&KR0003;以印之丗¶
　子聞孟子之言於其巳警之心泯合無際故斷然不疑定爲三¶
　年之喪然丗子天理雖明人欲未斷一爲羣言交攻則又不能¶
　無疑也故父兄百官皆不欲且曰吾他日未甞學問好馳馬試¶
　劒今也父兄百官不我足也恐其不能盡於大事故使然友復¶
　之鄒問孟子夫所謂學問者果爲何事哉欲求性善之路而巳¶
　今孟子&KR0204;示性善之路曉然有契於其心是即學問也必待挾¶
　䇿讀書然後謂之學問乎余以是知丗子天理雖明人欲未斷¶
　者此也使其旣斷則不復有疑疑者人欲也嗚呼習俗之移人¶
　深矣哉夫三年之喪自有天地以來行之魯自莊公文公皆於¶
　喪紀中娶婦自是三年之喪不復行於時此風旣成父兄百官¶
　聞見習熟不以爲異見丗子力行古道乃曰吾宗國魯先君莫¶
　之行吾先君亦莫之行也反以爲至於子之身而反之不可嗚¶
<pb:KR1h0013_SBCK_010-4a>¶
　呼是其心寜違三代之聖人不可少變流俗之見也所謂父兄¶
　百官者其智慮識見如此與之論廟堂大事事幾之會治乱之¶
　原彼又安得有早正素治之微髙見逺識之&KR0003;乎吁可怪也又¶
　曰喪祭從先祖流俗之人不可與語如此援引宗國以見脅又¶
　以先祖先君爲口實將以不忠不孝加人非天理皎然至此烏¶
　能不動乎此丗子所以再遣然友也夫丗子受孟子&KR0204;性善之¶
　路復見孟子孟子知其疑心未去故力舉成覵顔淵公明儀之¶
　言以助其勇以賛其决又引書&KR0578;眩以决其疑然而人欲未盡¶
　脫落故疑心易見雖曉然知三年之喪爲天理之自然而兩遣¶
　然友不能自决亦可憐也孟子再舉前日之意以賛其决曰不¶
　可以他求者也是在我而巳又引曽子之言聽冡宰歠粥面¶
　墨即位而&KR0152;以實之且有先之之言又有風草之喻又有是在¶
　丗子之語然則天理曉然如此儻直而推之舉而上之左右以¶
　大之誰敢不從也蓋理義人心之所同然特未有以發之耳故¶
<pb:KR1h0013_SBCK_010-4b>¶
　曰莫敢不哀先之也吾以一身先之其精誠感動則彼將不令¶
　而從雖無敎誥之煩丁寜之切彼將翕然同心如風行草上雖¶
　曰無形而動蕩鼔舞有不能自巳者精誠行於無形之中而感¶
　動見於有跡之後此又性善之大用也嗚呼其微哉是在丗子¶
　不可他求一語巳足以破其疑而大其用矣丗子再聞孟子之¶
　言當時疑心盡斷乃遽然曰是誠在我此又性善之發見也復¶
　何辭讓之有五月居廬不言不爲此幾一行百官族人心巳服¶
　矣可謂曰知者皆曰智哉丗子也然此幾之動豈止一滕國而¶
　已哉見之者必聳聞之者必寤及至葬四方來觀之者見夫丗¶
　子顔色之戚聞夫丗子哭泣之哀則夫理義之心人人發見鼔¶
　舞動蕩有不能自巳者其曰弔者大恱者又使四方之人皆入¶
　此幾也審知此理則干羽舞而有苗格簘韶奏而鳯皇來髙宗¶
　夢而傅&KR0003;至成王悔而歳大熟皆可得而知也性善之路其大¶
　如此嗚呼學士大夫將欲丕變四海振起帝王之道可不於此¶
<pb:KR1h0013_SBCK_010-5a>¶
　而盡心乎¶
&KR0364;文公問爲國孟子曰民事不可緩也詩云晝爾于茅宵爾索綯¶
亟其乗屋其始播百榖民之爲道也有&KR0106;産者有&KR0106;心無&KR0106;産者¶
無&KR0106;心苟無&KR0106;心放辟邪侈無不爲巳及䧟乎罪然後從而刑之¶
是罔民也焉有仁人在位罔民而可爲也是故賢君必恭儉禮下¶
取於民有制陽虎曰爲冨不仁矣爲仁不冨矣夏后氏五十而貢¶
殷人七十而助周人百畒而徹其實皆什一也徹者徹也&KR0135;者藉¶
也龍子曰治地莫善於&KR0135;莫不善於貢貢者校數歳之中以爲常¶
樂歳粒米狼戾多取之而不爲虐則寡取之凶年糞其田而不足¶
則必取盈焉爲民父母使民盼盼然將終歳勤動不得以養其父¶
母又稱貸而益之使老稚轉乎溝壑惡在其爲民父母也夫丗禄¶
&KR0364;固行之矣詩云雨我公田遂及我私惟助爲有公田由此觀之¶
雖周亦助也設爲庠序學校以敎之庠者養也校者教也序者射¶
也夏曰校殷曰序周曰庠學則三代共之皆所以明人倫也人倫¶
<pb:KR1h0013_SBCK_010-5b>¶
明於上小民親於下有王者起必來取法是爲王者師也詩云周¶
雖舊&KR0022;其命惟新文王之謂也子力行之亦以新子之國¶
余甞怪孟子拳拳於民至論植桑種田育雞豚畜狗彘謹庠序¶
申孝悌使老者衣帛食肉&KR0058;民不飢不寒不&KR0018;戴於道路不漂¶
流於溝壑懃懃懇懇&KR0002;田舎老翁之經營家業而愛惜兒女也¶
及上考從古聖賢之心無不以民爲念如尭命羲和爲民也舜¶
命九官爲民也禹八年于外爲民也湯征&KR0081;伐桀爲民也武王¶
誅紂伐奄爲民也且夫孟子之心所以切切於民如此者則以¶
明性善之幾故也以孟子之心推諸聖賢其心一皆見天下之¶
人爲天地之德隂陽之交&KR0017;神之㑹五行之秀氣其心與聖賢¶
同恱理義同好懿德其可寳可愛孰有大於民乎以孟子見天¶
下之民皆性善也皆聖賢之資也皆天地之德隂陽之交&KR0017;神¶
　之㑹五行之秀氣也皆恱理義皆好懿德也故其規摹專於¶
救民又見夫戰國之時以奪土地爲功業以嗜殺人爲英雄故¶
<pb:KR1h0013_SBCK_010-6a>¶
　力陳先王之所以愛民之術使人君知聖賢之在此而不在彼¶
　也夫使不明性善之幾則巳使其明性善之幾則必拳拳於民¶
　矣皆自然之理也&KR0364;文公受孟子一警之力乃力行三年之䘮¶
　轉百官族人不恱之心爲稱賞啓四方來觀之心爲大恱其用¶
　巳稍稍行矣其有爲國之問此必然之理也夫文公之心雖巳¶
　暁然知以民爲大事然得孟子之言印之則其行愈不疑矣孟¶
　子果有民事不可緩之言且引詩于茅索綯乗屋播榖之對爲¶
　證而論民之&KR0106;心係於&KR0106;産又論民之䧟罪本於罔民又論賢¶
　君取民有制之&KR0003;又引陽虎爲仁不冨之語爲可取其大意本¶
　於植桑種田育雞豚畜狗彘謹庠序脩孝悌使老者衣帛食肉¶
　&KR0058;民不飢不寒不&KR0018;戴於道路不漂流於溝壑而巳然而爲政¶
　而不遵先王之法猶竭目力而不繼之以規矩凖繩而欲方圓¶
　平直猶竭耳力而不繼之以六律而欲五音之正豈有此理乎¶
　夏之道非不美矣而商人以爲野商之道非不美矣而周人以¶
<pb:KR1h0013_SBCK_010-6b>¶
　爲&KR0017;一等先王之道又在乎聖賢觀時與㑹斟酌審量而用之¶
　故論先王之道非難而用先王之道爲難大哉用乎非大聖賢¶
　其孰能之孟子能用者也觀其論夏啇周貢助徹之法而又取¶
　龍子治地之&KR0003;力排貢法之非其䇿又引詩以力賛助法之可¶
　行貶貢而褒助豈非觀時與會審量斟酌善用先王之道乎夫¶
　貢法有仁心而未暇論仁術所以使民勤動不得飬其父母而¶
　老稚轉乎溝壑也&KR0002;夫助法隨歲之豐凶以出歛法有年則公¶
　田之給足無年則賑貸之法行經歷諳練利害是非至此而定¶
　矣雖有百畒而徹亦大放助法而爲之耳民旣豐足&KR0106;心自生¶
　吾則設爲庠序學校以教之以啓其孝弟之心以明夫人倫之¶
　大三代設學不過如此而巳其効至於君君臣臣父父子子兄¶
　兄弟弟夫夫婦婦而天下定又其効至於輕任并重任分班白¶
　者不提挈君子&KR0132;老不徒行庻人&KR0132;老不徒食而朝廷之上垂¶
　衣拱手論道謨德四海之内父子相保兄弟相扶室家相好郷¶
<pb:KR1h0013_SBCK_010-7a>¶
　閭族黨親戚朋友相往來雞豚&KR0112;稷酒醴牛羊相宴樂郁乎如¶
　三春之和薫然如九韶之奏試合而觀之皆吾性善之用其見¶
　於有行者乃如此其大也則所謂人倫明於上小民親於下豈¶
　不信夫使&KR0364;盡如孟子之言行周家什一之法興三代庠序之¶
　教其規摹逺大巳有三王之風使周室不興則巳如使周室有¶
　王者起必來取&KR0364;國以爲法是爲王者師矣又引周雖舊&KR0022;其¶
　命維新之詩以大文公之志夫&KR0364;雖小苟行孟子之言則一國¶
　風聲氣俗頓與昔日不同如李光弼之在太原舊壁壘也舊營¶
　陣也舊兵卒也光弼一號令之精彩爲之一變新子之國意其¶
　似是以&KR0364;文性善之幾周家什一之法三代學校之制發揚於¶
　上其光&KR0395;當如何哉嗚呼學而不明性善之&KR0003;而區區以摛句¶
　繪章錦心繡口爲事業醉生夢死旣不知一身性命之歸而又¶
　不知先王造化之大天冠地屨號名曰儒豈不悲夫¶
使畢戰問井地孟子曰子之君將行仁政選擇而使子子必勉之¶
<pb:KR1h0013_SBCK_010-7b>¶
夫仁政必自經界始經界不正井地不鈞穀禄不平是故&KR0064;君汙¶
吏必慢其經界經界旣正分田制禄可坐而定也夫&KR0364;壤地&KR0310;小¶
將爲君子焉將爲野人焉無君子莫治野人無野人莫養君子請¶
野九一而助國中什一使自賦卿以下必有圭田圭田五十畒餘¶
夫二十五畒死徙無出郷郷田同井出入相友守望相助疾病相¶
扶持則百姓親睦方里而井井九百畒其中爲公田八家皆私百¶
畒同養公田公事畢然後敢治私事所以别野人也此其大略也¶
者夫潤澤之則在君與子矣¶
　&KR0364;文公性善之幾巳見其心暁然知民事不可緩及民之不可¶
　不敎使之知禮義也聞孟子之言其心契合不復參差一旦乃¶
　使畢戰問井地意將力行三代之法盖知先王之法皆其性善¶
　中事孟子知文公使畢戰來必其謀議與文公合亦至誠爲善¶
　之君子也故孟子慰勉之曰子之君將行仁政選擇而使子子¶
　必勉之夫問井地爾孟子乃荅之以經界且曰夫仁政必自經¶
<pb:KR1h0013_SBCK_010-8a>¶
　界始是孟子之於井地留意乆矣夫經界者大界也其間丘陵¶
　墳衍原隰谿壑不在其中而折長&KR0024;短然後可以論其大界大¶
　界旣正則東西南北肥磽新舊可得而知矣於經界中孟子又¶
　有井地榖禄之說夫井地主民言榖禄主百官言大界不正則¶
　井地混亂而不鈞矣榖禄輕重而不平矣混亂不鈞則民有田¶
　肥而賦輕亦有田磽而賦重不平則有據膏&KR0254;而常登豐者亦¶
　有受&KR0484;薄而常荒蕪者&KR0064;君意在得厚賦汙吏意在奪膏&KR0254;故¶
　必慢其經界余讀至此乃知孟子於井地之學其利害是非講¶
　究詳審如此其精也夫井地必先正經界此古人所未明也知¶
　井地之本出於經界知榖禄之平出於井地此又古人所未明¶
　也其&KR0003;專以經界爲急盖經界正則井地鈞而可以分田穀禄¶
　平而可以制禄制禄所以待君子君子所以治野人也分田所¶
　以待野人野人所以養君子也其分田待野人之法孟子則又¶
　有造化焉其爲㳂曰請野九一而助國中什一使自賦野九一¶
<pb:KR1h0013_SBCK_010-8b>¶
　者九頃也八家皆私百畒其中百畒以助國家也一家一人受¶
　田百畒一人之外皆爲餘夫餘夫有餘力則受二十五畒國中¶
　什一者國中之賦二十而一不可用什一也當自賦者自古法¶
　二十而一之賦也此孟子斟酌古制出新意待野人之法也其¶
　制禄待君子之法孟子亦有造化焉其爲法曰卿以不必有圭¶
　田圭田五十畒圭㓗也所以供祭祀也卿以下皆受公田以給¶
　禄養而禄養之外又受圭田以供祭祀此又孟子斟酌古制出¶
　新意以待君子之法也待野人如此則野人死徙不離本郷郷¶
　田同井人情相愛物理相樂是以出入相友守望相助疾病相¶
　扶持則百姓皆親睦矣待君子如此故方里而井井九百畒其¶
　中爲公田八家皆私百畒同養公田公事畢然後敢治私事所¶
　以别野人也然法者虚器也人者精神也得其人則其法行非¶
　其人則其法弊孟子雖自三王外觀時會出新意揀擇爲法其¶
　大略如此&KR0002;夫誠意正心以行其法則在文公與畢戰耳余悲¶
<pb:KR1h0013_SBCK_010-9a>¶
　夫孟子有如此學有如此造化乃不克少見於施爲非因文公¶
　畢戰之問何以見其萬分之一乎想其胷中含藏藴畜陶冶埏¶
　埴乾坤之造變化之神有千百爲國之&KR0003;千百井地之學此特¶
　自管中見其一班耳無知小子輙敢妄議可謂人雖欲自絶其¶
　何傷於日月乎多見其不知量也¶
<pb:KR1h0013_SBCK_010-9b>¶
¶
張狀元孟子傳卷第十¶
<pb:KR1h0013_SBCK_010-10a>¶
