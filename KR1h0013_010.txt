# -*- mode: mandoku-view; -*-
#+TITLE: 孟子傳
#+DATE: 2016-04-12 13:59:19.815503
#+PROPERTY: ID KR1h0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR1h0013_WYG_010-1a>¶
　　欽定四庫全書¶
¶
　　孟子傳巻十四¶
¶
　　宋　張九成　撰¶
¶
　　離婁章句上¶
¶
　　孟子曰離婁之明公輸子之巧不以規矩不能成方圓¶
師曠之聰不以六律不能正五音堯舜之道不以仁政¶
不能平治天下今有仁心仁聞而民不被其澤不可法¶
於後世者不行先王之道也故曰徒善不足以為政徒¶
<pb:KR1h0013_WYG_010-1b>¶
法不能以自行詩云不愆不忘率由舊章遵先王之法¶
而過者未之有也聖人既竭目力焉繼之以規矩準繩¶
以為方圓平直不可勝用也既竭耳力焉繼之以六律¶
正五音不可勝用也既竭心思焉繼之以不忍人之政¶
而仁覆天下矣故曰為髙必因丘陵為下必因川澤為¶
政不因先王之道可謂智乎是以惟仁者宜在髙位不¶
仁而在髙位是播其惡於衆也上無道揆也下無法守¶
也朝不信道工不信度君子犯義小人犯刑國之所存¶
<pb:KR1h0013_WYG_010-2a>¶
者幸也故曰城郭不完兵甲不多非國之災也田野不¶
辟貨財不聚非國之害也上無禮下無學賊民興喪無¶
日矣詩云天之方蹶無然泄泄泄泄猶沓沓也事君無¶
義進退無禮言則非先王之道者猶沓沓也故曰責難¶
於君謂之恭陳善閉邪謂之敬吾君不能謂之賊¶
此一篇大意言有仁心仁聞矣將欲布之天下使人¶
人被其澤者當取法於先王之道也所謂先王之道¶
何道也植桑種田育雞豚畜狗彘謹庠序申孝弟使¶
<pb:KR1h0013_WYG_010-2b>¶
老者衣帛食肉不負戴於道路黎民不飢不寒不漂¶
流於溝壑者此先王之道也見之法度則謂之先王¶
之法施之政事則謂之仁政謂之不忍人之政上謂¶
之道揆下謂之法守在朝謂之道在工謂之度上又¶
謂之禮下又謂之學其在臣下也謂之事君之義謂¶
之進退之禮謂之責難謂之陳善統而言之其實皆¶
先王之道所由異路故名言亦從而異耳仁心仁聞¶
即堯舜之道也如離婁之明也公輸之巧也師曠之¶
<pb:KR1h0013_WYG_010-3a>¶
聰也離婁師曠公輸子雖明雖聰雖巧矣然不以規¶
矩不能成方圓不以六律不能正五音是規矩所以¶
行其明而布其巧六律所以著其聰也有堯舜之道¶
有仁心仁聞而不行仁政不遵先王之法猶離婁之¶
明公輸子之巧而廢規矩師曠之聰而廢六律則不¶
能平治天下不可法於後世矣且仁政與先王之法¶
所以行堯舜之道而布仁心仁聞者也故曰徒善不¶
足以為政以言徒有堯舜之道徒有仁心仁聞茍無¶
<pb:KR1h0013_WYG_010-3b>¶
先王之法不足以為政也又引不愆不忘率由舊章¶
之詩而斷之曰遵先王之法而過者未之有也又言¶
聖人竭目力竭耳力必繼之規矩準繩必繼之六律¶
以為方圓平直以正五音皆不可勝用猶之聖人既¶
竭心思必繼之以不忍人之政而仁覆天下矣所謂¶
不忍人之政即先王之道故有為髙必因丘陵為下¶
必因川澤之喻以證為政因先王之道之說孟子之¶
心以為先王之道在我時君世主如齊宣有易牛之¶
<pb:KR1h0013_WYG_010-4a>¶
心可謂堯舜之道可謂仁心仁聞矣然而恩足以及¶
禽獸而功不至於百姓者則以不行先王之道也使¶
信孟子則先王之法行而齊宣之仁覆天下矣如商¶
鞅孫臏陳軫蘇秦張儀稷下諸人皆賊害人君之心¶
術雖人君有堯舜之道有仁心仁聞顧數人之學皆¶
不足發揚於天下適以啓人君好殺之心詭詐之計¶
耳吁可嘆也然有堯舜之道有仁心仁聞乃可以論¶
先王之法茍無其本雖有仁政將安所施哉故曰仁¶
<pb:KR1h0013_WYG_010-4b>¶
者宜在髙位不仁而在髙位是播其惡於衆也播其¶
惡於衆則并舉先王之法而壊之矣是故上無道揆¶
而肆意下無法守而擅權朝不信道而為頗僻工不¶
信度而為滛巧君子犯義而無忌憚小人犯刑而無¶
愧心此皆不仁在髙位并舉先王之法而壊之之過¶
也故城郭不完兵甲不多非國之災仁者在上修之¶
而已爾田野不辟貨財不聚非國之害仁者在上理¶
之而已爾惟不仁在上則漫無法度上無禮下無學¶
<pb:KR1h0013_WYG_010-5a>¶
賊民興其為災害也非特城郭甲兵田野貨財不治¶
之比也危亡可指日而待矣豈特在上無堯舜之道¶
無仁心仁聞并舉先王之法而壊之哉為人臣子者¶
倘無堯舜之道無仁心仁聞則亦并舉先王法度而¶
壊之故孟子引天之方蹶無然泄泄之詩為證且言¶
事君無義所謀者利進退無禮所貪者位言則非先¶
王之道所談者皆縱横捭闔權謀詭異之術阿徇人¶
主之意而不陳堯舜之道安知責難之説逢迎人主¶
<pb:KR1h0013_WYG_010-5b>¶
之惡而不知獻可替否安知陳善閉邪之説其心以¶
為何足與言仁義何足以格其非心云爾此賊其君¶
者也此豈非并舉先王之法度而壊之哉如商鞅孫¶
臏陳軫蘇秦張儀稷下諸人皆不知堯舜之道不知¶
仁心仁聞以縱横捭闔權謀詭異之學熒惑人主之¶
心術使人君以殺人為功業闢土地為英雄阿徇人¶
主之意逢迎人主之惡壊先王之法者也在先王之¶
世當服欺君之罪受變亂之誅孟子憫之故歴陳先¶
<pb:KR1h0013_WYG_010-6a>¶
王之法一掃當世鄙陋之習焉其心亦可見矣嗚呼¶
當戰國衰弊之世乃有如此至言偉論豈天之不墜¶
斯文而留孟子以發揚之乎不然習俗之惡安得有¶
此事耶學者其何幸乎¶
¶
　　孟子曰規矩方圓之至也聖人人倫之至也欲為君盡¶
君道欲為臣盡臣道二者皆法堯舜而已矣不以舜之¶
所以事堯事君不敬其君者也不以堯之所以治民治¶
民賦其民者也孔子曰道二仁與不仁而已矣暴其民¶
<pb:KR1h0013_WYG_010-6b>¶
甚則身弑國亡不甚則身危國削名之曰幽厲雖孝子¶
慈孫百世不能改也詩云殷鑒不逺在夏后之世此之¶
謂也¶
¶
　　此一章大意言盡君臣之道者皆當以愛民為主且¶
規矩誠設則天下之方圓自此而出焉聖人既作則¶
天下之人倫自此而出焉人倫之大其惟君臣乎盡¶
君道者堯盡臣道者舜為君臣之法於千古者堯舜¶
而已矣此所以為人倫之至也故不以舜之所以事¶
<pb:KR1h0013_WYG_010-7a>¶
堯事君不敬其君者也不以堯之所以治民治民賊¶
其民者也夫舜之所以事堯者何以民為先也其為¶
百揆也舉禹治水以救民舉益掌火以安民舉稷以¶
稼穡食民舉契敷五教教民是舜所以盡臣道者以¶
民為主也堯之所以治民者何亦以民為先也其為¶
天子也命羲仲東作以析民命羲叔南訛以因民命¶
和仲西成以夷民命和叔朔易以隩民是堯所以盡¶
君道者以民為主也使為君者不欲盡君道則已如¶
<pb:KR1h0013_WYG_010-7b>¶
欲盡君道則當法堯之治民以民為先可也使為臣¶
者不欲盡臣道則已如欲盡臣道則當法舜之事君¶
以民為先可也嗚呼此所以為人倫之至乎孟子既¶
上推堯舜又引孔子之言幽厲之事為戒其意亦可¶
見矣夫為君者不知以民為心暴其民甚者則身弑¶
國亡如桀紂是也不甚者則身危國削如幽厲是也¶
故又引殷鑒不逺在夏后之世之詩以為證原孟子¶
此意所以深罪當時如商鞅孫臏陳軫蘇秦張儀稷¶
<pb:KR1h0013_WYG_010-8a>¶
下諸人皆以縱横捭闔權謀詭異之術事其君以殺¶
人為功業以進取為英雄而當時之君亦甘心其説¶
焉如齊宣不以民為意乃以辟土地朝秦楚莅中國¶
撫四夷為心豈聞堯舜所以盡君臣之道而為千古¶
人倫之式者有在於愛民乎豈特齊宣如秦惠王梁¶
惠王宋王偃楚懐王皆當時大國也無非以并吞征¶
戰為事至於民之死生存亡一切不問其舉幽厲之¶
事為言亦可謂切矣是以孟子區區以王道為言以¶
<pb:KR1h0013_WYG_010-8b>¶
植桑種田育雞豚畜狗彘謹庠序脩孝弟使老者衣¶
帛食肉不負戴於道路黎民不飢不寒不漂流於溝¶
壑為說此正堯舜之心也其學如此而當世君臣方¶
日夜殘民以逞可悲也夫¶
¶
　　孟子曰三代之得天下也以仁其失天下也以不仁國¶
之所以廢興存亡者亦然天子不仁不保四海諸侯不¶
仁不保社稷卿大夫不仁不保宗廟士庶人不仁不保¶
四體今惡死亡而樂不仁是猶惡醉而强酒¶
¶
<pb:KR1h0013_WYG_010-9a>¶
　　心有所覺謂之仁故草木之實謂之仁以其得土則¶
生也四體不知痾癢謂之不仁故利在一己害及他¶
人而不恤者謂之不仁以其血脈不通也三代之所¶
以得天下者同民休戚也其所以失天下者民有憂¶
苦而不䘏也豈特天下國之所以興且存者亦以同¶
民休戚也其所以亡且廢者亦以民有憂苦而不卹¶
也夫衆非元后何戴后非衆罔與守邦此大舜之告¶
禹也民非后罔克胥匡以生后非民罔以辟四方此¶
<pb:KR1h0013_WYG_010-9b>¶
伊尹之告太甲也君以民為體民以君為心此記禮¶
者之言也君民之相須如此今民有憂苦而君不卹¶
君有憂苦民亦何卹哉君不卹民猶可言也民不卹¶
君則四海之民皆為仇敵矣其忍言之乎故天子不¶
仁不卹天下則天下之民亦不卹天子而四海不保¶
矣諸侯不仁不卹一國則一國之民亦不卹諸侯而¶
社稷不保矣卿大夫不仁不卹一家則一家之人亦¶
不卹卿大夫而宗廟不保矣士庶人不仁不卹鄰里¶
<pb:KR1h0013_WYG_010-10a>¶
鄉黨則鄰里鄉黨亦不卹士庶人而四體不保矣此¶
自然之理也夫人道所以長久者以有仁心固結於¶
其間也平時暇日君尊如天民卑如地以為勢利吾¶
所固有富貴吾所固有生殺吾所固有&KR0770;然南面與¶
天下相絶而不相闗水旱不問飢荒不知愁苦不顧¶
重賦厚斂以逞其欲争城闢土以快其忿視民之困¶
乏而吾自足所願驅民之死地而吾自樂其生日復¶
一日民心愈離一旦釁生於内變起於外簞食壺&KR0308;¶
<pb:KR1h0013_WYG_010-10b>¶
以迎雲霓之師前徒倒戈以攻牧野之衆其亦何及¶
哉曽子曰戒之戒之出乎爾者反乎爾者也其斯之¶
謂與豈特天下一介之士一㕓之氓在官則有僚友¶
在學則有交朋聞善相告見善相示直諒多聞以成¶
吾徳切磋琢磨以攻吾短以至鄉里族黨有往來之¶
情喪葬賓客有慶弔之好出入相友守望相助疾病¶
相扶持此人道所以長且乆也倘惟挾才傲物恃氣¶
陵人寒温無慰勞之情吉凶無憂喜之色平居無事¶
<pb:KR1h0013_WYG_010-11a>¶
亦復何害一旦患難交攻倉卒有變則賓朋亦相擯¶
絶而鄉閭不見撫存至於此時小夫賤𨽻皆為敵國¶
矣嗚呼人道所以立乎天地之間者亦有仁造化於¶
其中耳為天子為諸侯為卿大夫為士庶人雖貴賤¶
不同勢位殊等其利病深切同歸一揆耳而戰國之¶
君不知出此以殺人為功業以進取為英雄民困乏¶
而不知驅死地而不問商鞅孫臏陳軫蘇秦張儀稷¶
下諸人縱横捭闔權謀詭異日夜講不仁之術以害¶
<pb:KR1h0013_WYG_010-11b>¶
斯民孟子直指言今惡死亡而樂不仁是猶惡醉而¶
强酒亦可謂切矣而時君不信故六國相繼而亡秦¶
并天下自以為安矣興驪山之役發閭左之戍一夫¶
作難而七廟皆隳身死國亡族滅無種不仁之禍果¶
何如哉孟子於齊宣梁惠之時已見此理奈何國無¶
人莫我知乎此余所以三歎而不已也¶
¶
　　孟子曰愛人不親反其仁治人不治反其智禮人不答¶
反其敬行有不得者皆反求諸己其身正而天下歸之¶
<pb:KR1h0013_WYG_010-12a>¶
詩云永言配命自求多福¶
¶
　　嗚呼孟子之於聖學可謂有功矣於孔子自省自訟¶
自厚之說曽子三省忠恕之說又發其大用於事為¶
之間使聖道曉然如在目前則此章是也夫仁用以¶
愛人智用以治人敬用以禮人愛人則人當以親來¶
答治人則人當以治來答禮人則人當以禮來答如¶
影之隨形響之從聲自然之理也今愛人而人不親¶
治人而人不治禮人而人不答常人到此不怨則怒¶
<pb:KR1h0013_WYG_010-12b>¶
吾有怨心彼以怨報吾有怒心彼以怒報則舟中之¶
人皆為敵國四海之内皆為仇讐然則如之何孟子¶
於此有造化之功焉此善用聖學之力也夫射之為¶
技末技也然内志正外體直步立中鈎繩弛張合規¶
矩雖不切切然求必中之巧然發必破的慮必中微¶
倘在我有分寸之差則在彼者有尋丈之失矣推此¶
理以觀則愛人不親豈非所以為愛者未中其㡬乎¶
治人不治豈非所以為治者未中其㡬乎禮人不答¶
<pb:KR1h0013_WYG_010-13a>¶
豈非所以為禮者未中其㡬乎使吾果仁果智果敬¶
則仁舉於此親應於彼智舉於此治應於彼敬舉於¶
此禮應於彼今而不親不治不答必吾於發處有偏¶
頗私曲之病故應於彼者有如是之舛迕也倘吾發¶
處正中其㡬則其應也有破的之妙矣夫夫子止言¶
見不賢而内自省見其過而内自訟躬自厚而薄責¶
於人曽子止言吾日三省吾身夫子之道忠恕未論¶
愛人不親治人不治禮人不答之㡬今孟子乃於聖¶
<pb:KR1h0013_WYG_010-13b>¶
賢微處推而大之𤼵為自反之論然後自省自訟自¶
厚三省忠恕之說愈覺光大余以是喟然嘆曰孟子¶
之於聖學可謂有功矣夫行有不得者皆反求諸己¶
其身正而天下歸之其說淵微不可以淺心窺測也¶
且干羽舞而有苖格簫韶奏而鳯皇來恭黙思而傳¶
說夢金縢啓而天反風則以反求諸己得其正處故¶
彼來應疾於置郵此理深矣安可以淺易觀之哉夫¶
愛人不親治人不治禮人不答常人方墮於怨怒中¶
<pb:KR1h0013_WYG_010-14a>¶
而孟子乃轉為自反之説遡流而上以觀其發處正¶
與不正其造化運用乃如此之巧學乎學乎不到孟¶
子安知聖賢轉移變化之功與乾坤天地相為表裏¶
乎且引自求多福之詩為説嗚呼觀詩者能如此為¶
用乃可以用六經矣豈𫝊注箋解所能跂及哉語至¶
於此不知手之舞之足之蹈之也天下樂事其有過於¶
此乎君子其勉之¶
¶
　　孟子曰人有恒言皆曰天下國家天下之本在國國之¶
<pb:KR1h0013_WYG_010-14b>¶
本在家家之本在身¶
¶
　　大學曰古之欲明明徳於天下者先治其國欲治其國者¶
先齊其家欲齊其家者先脩其身欲脩其身者先正其心¶
欲正其心者先誠其意欲誠其意者先致其知致知在格¶
物物格而後知至知至而後意誠意誠而後心正心正而¶
後身脩身脩而後家齊家齊而後國治國治而後天下平¶
自天子以至於庶人壹是皆以脩身為本其本亂而末治¶
者否矣其所厚者薄而其所薄者厚未之有也此謂知¶
<pb:KR1h0013_WYG_010-15a>¶
本此謂知之至也與孟子之言相為表裏然余嘗考¶
之大學之道始於致知孟子之論始於脩身何也葢¶
致知方求其體而脩身已見於用身已脩則齊家之¶
本也家已齊則治國之本也國已治則平天下之本¶
也所治愈廣則收功愈大學而至於脩身極矣齊家¶
治國平天下特移脩身之道以用之耳非有加損於¶
其間也自脩身以先皆大學之事也夫學莫先乎致¶
知致知莫先乎格物格物者窮理之謂也使天下之¶
<pb:KR1h0013_WYG_010-15b>¶
理一物不窮則理有所蔽理有所蔽則足以亂吾之¶
智慮惟無物不格則無理不窮而内而一念外而萬¶
事知其始知其終知其利害知其乆近是以念動於¶
中事形於外㣲而未著兆而未彰吾已知之矣知之¶
則或用或捨在我而已故曰物格而後知至用捨在¶
我則吾意之所向皆誠而無私故曰知至而後意誠¶
意之所向誠而無私則心之所存皆正而不亂故曰¶
意誠而後心正心之所存正而不亂則身之所履脩¶
<pb:KR1h0013_WYG_010-16a>¶
而無缺故曰心正而後身脩身之所履修而無缺移¶
以治家則父子篤兄弟睦夫婦和而家齊矣移以治¶
國則大臣法小臣亷官職相序君臣相守而國治矣¶
移以治天下則天子以徳為車以樂為御諸侯以禮¶
相與大夫以法相序士以信相考百姓以睦相守矣¶
深原其本本自修身此孟子之説也原脩身之本本¶
自格物此大學之道也余因孟子之論又發大學之¶
說使知脩身之本自格物而始然後孟子之學幾可¶
<pb:KR1h0013_WYG_010-16b>¶
得而言矣¶
¶
¶
¶
¶
¶
¶
¶
¶
¶
¶
¶
¶
¶
　　孟子傳卷十四¶
¶
