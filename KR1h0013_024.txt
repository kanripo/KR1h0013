# -*- mode: mandoku-view; -*-
#+TITLE: 孟子傳
#+DATE: 2016-04-12 13:59:20.130341
#+PROPERTY: ID KR1h0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 24
<pb:KR1h0013_WYG_024-1a>¶
　　欽定四庫全書¶
¶
　　孟子傳卷二十八¶
¶
　　宋　張九成　撰¶
¶
　　告子章句下¶
¶
　　任人有問屋廬子曰禮與食孰重曰禮重色與禮孰重¶
曰禮重曰以禮食則飢而死不以禮食則得食必以禮¶
乎親迎則不得妻不親迎則得妻必親迎乎屋廬子不¶
能對明日之鄒以告孟子孟子曰於答是也何有不揣¶
<pb:KR1h0013_WYG_024-1b>¶
其本而齊其末方寸之木可使髙於岑樓金重於羽者¶
豈謂一鈎金與一輿羽之謂哉取食之重者與禮之輕¶
者而比之奚翅食重取色之重者與禮之輕者而比之¶
奚翅色重徃應之曰紾兄之臂而奪之食則得食不紾¶
則不得食則將紾之乎踰東家墻而摟其處子則得妻¶
不摟則不得妻則將摟之乎¶
¶
　　此一章所問甚鄙而對有禮之輕者奚翅食重色重¶
之說以行道之人弗受乞人不屑之義攷之疑非孟¶
<pb:KR1h0013_WYG_024-2a>¶
子所對問端鄙甚無足解者姑置之勿論¶
¶
　　曹交問曰人皆可以為堯舜有諸孟子曰然交聞文王¶
十尺湯九尺今交九尺四寸以長食粟而已如何則可¶
曰奚有於是亦為之而已矣有人於此力不能勝一匹¶
雛則為無力人矣今曰舉百鈞則為有力人矣然則舉¶
烏獲之任是亦為烏獲而已矣夫人豈以不勝為患哉¶
弗為耳徐行後長者謂之弟疾行先長者謂之不弟夫¶
徐行者豈人所不能哉所不為也堯舜之道孝弟而已¶
<pb:KR1h0013_WYG_024-2b>¶
矣子服堯之服誦堯之言行堯之行是堯而已矣子服¶
桀之服誦桀之言行桀之行是桀而已矣曰交得見於¶
鄒君可以假館願留而受業於門曰夫道若大路然豈¶
難知哉人病不求耳子歸而求之有餘師¶
¶
　　曹交軀幹雄偉而當一世學權謀詭詐縱横捭闔卓¶
異荒唐之時乃獨超然以堯舜為問亦可謂豪傑之¶
士矣然其間有食粟之說自傷其無能也孟子乃以¶
匹雛百鈞烏獲為與不為之說以大之且徑指以堯¶
<pb:KR1h0013_WYG_024-3a>¶
舜之道㡬無餘藴說者謂曹交君弟也理或然矣何¶
以知之孟子告以堯舜之道孝弟而已矣而獨指弟¶
而言不及於孝豈非就曹交日用處徑指之哉夫徐¶
行後長者時此心雍容優裕即堯舜之道也疾行先¶
長者時此心凌忽凶傲即桀之道也堯之服雍容優¶
裕之服也堯之言雍容優裕之言也堯之行雍容優¶
裕之行也服堯之服以雍容優裕被其身誦堯之言¶
以雍容優裕養其氣行堯之行以雍容優裕接於事¶
<pb:KR1h0013_WYG_024-3b>¶
則吾自頂至踵其體皆堯矣孟子語之以此豈非交¶
資質之美與儀容相副乎交一聞此言便欲假館以¶
安孟子而願受業於門不知有何所見遽慕戀如此¶
哉則知曹交當時所得有精神之造言意之表一迎¶
而自解者非言語所能形容也孟子知其得於言下¶
故指之以此道今若大路然豈難知哉病在不求耳¶
子今既得路矣歸而求之豈不有餘師師即吾心也¶
取之愈有挹之不竭子何假於人也此又孟子欲其¶
<pb:KR1h0013_WYG_024-4a>¶
自得之也夫士大夫之學莫若親近聖賢其所得蓋¶
有非書䇿所能冩者如曾子一唯子張書紳齊宣王¶
戚戚滕文公不忘曹交遽欲受業皆一時解會有不¶
能自已者故善言者曰閑習禮度不若式瞻儀刑諷¶
味遺言不若親承音㫖蓋謂此也然而聖賢之不世¶
出也乆矣吾將如之何曰誦其詩讀其書不知其人¶
可乎玩語言之味而眇眇乎聖賢之淵源如孔子學¶
琴因音聲而見文王之形容者斯亦聖賢之遺法也¶
<pb:KR1h0013_WYG_024-4b>¶
余又表而出之¶
¶
　　公孫丑問曰髙子曰小弁小人之詩也孟子曰何以言¶
之曰怨曰固哉髙叟之為詩也有人於此越人闗弓而¶
射之則巳談笑而道之無他疏之也其兄闗弓而射之¶
則已垂涕泣而道之無他戚之也小弁之怨親親也親¶
親仁也固矣夫髙叟之為詩也曰凱風何以不怨曰凱¶
風親之過小者也小弁親之過大者也親之過大而不¶
怨是愈䟽也親之過小而怨是不可磯也愈䟽不孝也¶
<pb:KR1h0013_WYG_024-5a>¶
不可磯亦不孝也孔子曰舜其至孝矣五十而慕¶
¶
　　觀六經者當先格物之學格物則能窮天下之理天¶
下之理窮則知至意誠心正身修家齊國治天下平¶
矣而况觀六經乎蓋六經之言皆聖賢之心也吾自¶
格物先得聖賢之心則六經皆吾心中物耳如是以¶
論六經則可否與奪抑揚髙下㢠出常情之外超然¶
照見千古聖賢之心惟孟子之學如此所以論詩與¶
當時士大夫絶不相同而合千古聖賢之意且髙子¶
<pb:KR1h0013_WYG_024-5b>¶
當時號為明詩者也然而以私見論詩而不知以天¶
理明詩以私見論詩故以小弁為小人之詩其意以¶
此詩有何辜於天我罪伊何行有死人尚或墐之君¶
子信讒如或醻之君子不惠不舒究之之語以為其¶
有怨親之言也孟子以天理觀詩見夫孺子之不見¶
父母也則悲悽哽咽哭泣號咷無物可以解其心者¶
既見父母則且愠且笑以此觀之怨乎慕乎曰慕也¶
慕不深則怨不極大舜號泣于旻天小弁不見悦於¶
<pb:KR1h0013_WYG_024-6a>¶
親其酸辛悲苦蓋所以慕親也故孟子有越人其兄¶
闗弓之喻且斷小弁之怨為親其親之説非孟子深¶
明天理何以知小弁之心如此哉則夫格物之學其¶
六經之原也公孫丑猶以私意誦詩且問凱風何以¶
不怨凱風特無以慰父母耳非若小弁得罪於親也¶
親可輕易怨乎親之過小遽有何辜於天之語是忿¶
厲之氣不孝之子也親之過大而不怨是待之如路¶
人亦不孝之子也惟深知格物之學明天理之歸則¶
<pb:KR1h0013_WYG_024-6b>¶
或怨或不怨皆知心之所由歸矣孟子不信雲漢之¶
詩無取武成之策獨信其所得之學而可否詩書之¶
言其見識超邁豈常情所可跂及也固哉髙叟何足¶
以議此乎余因孟子論詩乃推格物之學以為觀六¶
經者之訓¶
¶
　　宋牼將之楚孟子遇於石丘曰先生將何之曰吾聞秦¶
楚構兵我將見楚王説而罷之楚王不悦我將見秦王¶
說而罷之二王我將有所遇焉曰軻也請無問其詳願¶
<pb:KR1h0013_WYG_024-7a>¶
聞其指說之將何如曰我將言其不利也曰先生之志¶
則大矣先生之號則不可先生以利說秦楚之王秦楚¶
之王恱於利以罷三軍之師是三軍之士樂罷而悦於¶
利也為人臣者懷利以事其君為人子者懷利以事其¶
父為人弟者懷利以事其兄是君臣父子兄弟終去仁¶
義懷利以相接然而不亡者未之有也先生以仁義說¶
秦楚之王秦楚之王悦於仁義而罷三軍之師是三軍¶
之士樂罷而悦於仁義也為人臣者懷仁義以事其君¶
<pb:KR1h0013_WYG_024-7b>¶
為人子者懷仁義以事其父為人弟者懷仁義以事其¶
兄是君臣父子兄弟去利懷仁義以相接也然而不王¶
者未之有也何必曰利孟子居鄒季任為任處守以幣¶
交受之而不報處於平陸儲子為相以幣交受之而不¶
報他日由鄒之任見季子由平陸之齊不見儲子屋廬¶
子喜曰連得間矣問曰夫子之任見季子之齊不見儲¶
子為其為相與曰非也書曰享多儀儀不及物曰不享¶
惟不役志于享為其不成享也屋廬子悦或問之屋廬¶
<pb:KR1h0013_WYG_024-8a>¶
子曰季子不得之鄒儲子得之平陸¶
¶
　　大道之行聖賢出處天下信之而不疑如伊尹五就¶
湯五就桀自後世觀之畎畝之夫驟加進用豈不為¶
徃來反覆刺深窺伺之士乎然湯安之天下安之雖¶
桀亦安之而無少疑者則以大道素明也世衰道微¶
人各以私智自奮不復尊信聖賢以閭閻下俚駔儈¶
牙校之見上疑聖賢嗚呼吾道之難行亦已乆矣夫¶
聖賢一出一處一黙一語一見一否皆循天理之自¶
<pb:KR1h0013_WYG_024-8b>¶
然豈私情而可測哉而屋廬子逰聖賢之門乃陰伺¶
黙窺以小人之見誣度孟子且喜曰連得間矣此誠¶
何心哉夫聖賢所為一一當道使天下後世皆為矜¶
式乃可喜也今以孟子之任見季子為其守一國之¶
權之齊不見儲子為其為相此何等猥下之見就使¶
孟子如屋廬子之説屋廬子當傷之可也何喜之有¶
是樂人為不善也逰聖賢之門而操心如此良可傷¶
哉而不知聖賢之見與不見皆自有説昔淳于髠見¶
<pb:KR1h0013_WYG_024-9a>¶
梁惠王屏左右獨坐而再見之終無言也惠王怪之¶
客以語髠髠曰固也吾前見王王志在驅逐後復見¶
王王志在音聲吾是以黙然客具以報王大駭曰嗟¶
乎淳于先生誠聖人也前先生之來有獻善馬者寡¶
人未及視會先生至後先生之來有獻謳者未及試¶
亦會先生來寡人雖屏人然私心在彼淳于一無稽¶
之士猶能承意觀色如此况孟子學造精㣲思入淵¶
眇其於人之神情豈不能探賾索隱鈎深致逺哉故¶
<pb:KR1h0013_WYG_024-9b>¶
有儀不及物之說然則其見與不見季任儲子之處¶
心積慮蓋孟子自知之屋廬子不知何所見而恱也¶
且遽有季子不得之鄒儲子得之平陸之說此又以¶
私意度之也孟子之意豈謂是哉余不敢盡發留以¶
俟君子闡揚之庶㡬知聖賢不可以私智臆度也¶
¶
　　淳于髠曰先名實者為人也後名實者自為也夫子在¶
三卿之中名實未加於上下而去之仁者固如此乎孟¶
子曰居下位不以賢事不肖者伯夷也五就湯五就桀¶
<pb:KR1h0013_WYG_024-10a>¶
者伊尹也不惡汙君不辭小官者栁下惠也三子者不¶
同道其趨一也一者何也曰仁也君子亦仁而已矣何¶
必同曰魯繆公之時公儀子為政子柳子思為臣魯之¶
削也滋甚若是乎賢者之無益於國也曰虞不用百里¶
奚而亡秦穆公用之而霸不用賢則亡削何可得與曰¶
昔者王豹處於淇而河西善謳緜駒處於髙唐而齊右¶
善歌華周把梁之妻善哭其夫而變國俗有諸内必形¶
諸外為其事而無其功者髠未嘗覩之也是故無賢者¶
<pb:KR1h0013_WYG_024-10b>¶
也有則髠必識之曰孔子為魯司寇不用從而祭燔肉¶
不至不税冕而行不知者以為為肉也其知者以為為¶
無禮也乃孔子則欲以㣲罪行不欲為茍去君子之所¶
為衆人固不識也¶
¶
　　聖賢視天理以為去就豈常情所可測哉淳于髠不¶
量力不度德以人欲而窺天理以凡俗而議聖賢多¶
見其不知量也夫聖賢所趣各自有路論其所歸皆¶
循天理而已如伯夷之清伊尹之任柳下惠之和雖所¶
<pb:KR1h0013_WYG_024-11a>¶
趣不同要皆歸於天理而已仁者天理也安可是伯¶
夷而非伊尹柳下惠亦安可是柳下惠伊尹而非伯夷哉¶
孔子於天理中又造化在其間故可以仕可以止可¶
以乆可以速盡兼三聖之所造而時出之則又非世¶
俗之所知矣孟子學孔子者也其去其就又出乎三¶
聖之外三聖去就尚皆歸於仁况孟子去齊豈非仁¶
者當如是乎髠徒事脣脗聶聶呫呫妄以先名實後¶
名實之説欲置孟子於不仁之地豈有聖賢所為反¶
<pb:KR1h0013_WYG_024-11b>¶
為淳于髠輕重乎孟子有何必同之論語已塞矣不¶
自知其不學乃引公儀休泄柳子思為問以為賢無¶
益人之國意蓋譏詆孟子欲以取勝也無稽庸鄙至¶
此何足與語乎聖賢道襟德量廣大宏濶有誘人之¶
心無絶人之意故以百里奚為對庶㡬知賢者功用¶
雖小尚足以扶持頽弊保䕶社稷安可謂之無益也¶
髠亦可以已矣其心為理所奪倉皇迫急不復以義¶
理為問乃大肆無稽援引非類以為世無賢者良可¶
<pb:KR1h0013_WYG_024-12a>¶
笑也夫賢者德之可乆上配乎乾業之可大下配乎¶
坤乃引謳歌雜流婦女恩怨如王豹緜駒華周把梁¶
之妻以為孟子不如此軰之有功是何等鄙論也夫¶
仁人者正其誼不謀其利明其道不計其功管仲九¶
合諸侯一匡天下而曾西之所羞比則是功利之不¶
足道而道德之可尊也審如髠所言曹操司馬懿豈¶
曰無功自今觀之果何如人哉此曾西所以不敢遽¶
比子路而仲尼之門五尺之童羞談霸道也髠不以¶
<pb:KR1h0013_WYG_024-12b>¶
道觀孟子而以功論聖賢是何凡俗鄙猥之流哉孟¶
子引孔子之去魯以燔肉微罪而行其心不欲置魯¶
於大過之地尚使賢者之肯來其國與夫交絶無惡¶
聲黜妻可再嫁之義同其忠厚仁慈㡬與天地等聖¶
賢存心如此豈衆人所能知哉此余所以謂淳于髠¶
以人欲而窺天理以凡俗而議聖賢多見其不知量¶
也嗚呼聖賢所為皆自有道而世俗小人不自知其¶
不學動加詆訾呼吸同類唱和成風使聖賢不得少¶
<pb:KR1h0013_WYG_024-13a>¶
施其所藴哀哉¶
¶
　　孟子曰五霸者三王之罪人也今之諸侯五霸之罪人¶
也今之大夫今之諸侯之罪人也天子適諸侯曰廵狩¶
諸侯朝於天子曰述職春省耕而補不足秋省斂而助¶
不給入其疆土地辟田野治養老尊賢俊傑在位則有¶
慶慶以地入其疆土地荒蕪遺老失賢掊克在位則有¶
譲一不朝則貶其爵再不朝則削其地三不朝則六師¶
移之是故天子討而不伐諸侯伐而不討五霸者摟諸¶
<pb:KR1h0013_WYG_024-13b>¶
侯以伐諸侯者也故曰五霸者三王之罪人也五霸桓¶
公為盛葵丘之㑹諸侯束牲載書而不㰱血初命曰誅¶
不孝無易樹子無以妾為妻再命曰尊賢育才以彰有¶
德三命曰敬老慈㓜無忘賓旅四命曰士無世官官事¶
無攝取士必得無專殺大夫五命曰無曲防無遏糴無¶
有封而不告曰凡我同盟之人既盟之後言歸於好今¶
之諸侯皆犯此五禁故曰今之諸侯五霸之罪人也長¶
君之惡其罪小逢君之惡其罪大今之大夫皆逢君之¶
<pb:KR1h0013_WYG_024-14a>¶
惡故曰今之大夫今之諸侯之罪人也¶
¶
　　孟子學造精微思入淵眇静觀古今之變如仰觀十¶
二次二十八舍之在天俯察五嶽四瀆滄溟之在地¶
得以品題名目之如析木大火角亢氐房華嵩泰衡¶
江河淮濟一經討論千古是之不可少變其盛矣哉¶
如目五霸為三王罪人今之諸侯為五霸罪人今之¶
大夫為今之諸侯之罪人閲實按據科别區分總其¶
罪而立其目因其目而條其心不知自何處見其然¶
<pb:KR1h0013_WYG_024-14b>¶
何處得其要余以是知學造精微而思入㣲眇也其¶
罪之著不煩訓解一讀可知獨逢君之惡其罪大不¶
可不辨也以此知孟子不深罪當時之諸侯而罪商¶
鞅孫臏騶忌蘇秦張儀沈同陳賈王驩及稷下諸子¶
也如伐燕之謀王未有此心而沈同發之既齊王甚¶
慙而陳賈解之則以惡逢迎人君之欲於此可見前¶
後左右皆此軰流所以使孟子有一暴十寒之喻有¶
衆楚人咻之之喻是則諸侯所以為五霸罪人五霸¶
<pb:KR1h0013_WYG_024-15a>¶
所以為三王罪人端本清源當案當時大夫之罪為¶
渠魁可也此蓋春秋之法也余又因以發之¶
¶
　　魯欲使慎子為將軍孟子曰不教民而用之謂之殃民¶
殃民者不容於堯舜之世一戰勝齊遂有南陽然且不¶
可愼子勃然不悦曰此則滑釐所不識也曰吾明告子¶
天子之地方千里不千里不足以待諸侯諸侯之地方¶
百里不百里不足以守宗廟之典籍周公之封於魯為¶
方百里也地非不足而儉於百里太公之封於齊也亦¶
<pb:KR1h0013_WYG_024-15b>¶
為方百里也地非不足也而儉於百里今魯方百里者五¶
子以為有王者作則魯在所損乎在所益乎徒取諸彼¶
以與此然且仁者不為况於殺人以求之乎君子之事¶
君也務引其君以當道志於仁而已孟子曰今之事君¶
者曰我能為君辟土地充府庫今之所謂良臣古之所¶
謂民賊也君不鄉道不志於仁而求富之是富桀也我¶
能為君約與國戰必克今之所謂良臣古之所謂民賊¶
也君不鄉道不志於仁而求為之强戰是輔桀也由今¶
<pb:KR1h0013_WYG_024-16a>¶
之道無變今之俗雖與之天下不能一朝居也¶
¶
　　孟子以帝王之道觀戰國時其風俗所尚議論所及¶
無一合於道而善於民者茍可以致其意莫不罄盡¶
底藴而告之其用心亦已切矣夫魯欲使慎子為將¶
軍孟子預憂其闢土地充府庫約與國戰必克以殺¶
人為功業首喻以不教民以禮樂而用之以征戰者¶
其名曰殃民殃民者堯舜所不赦也正使大國如齊¶
今一戰勝之遂有齊南陽之地以先王之法論之亦¶
<pb:KR1h0013_WYG_024-16b>¶
所不可况未必勝乎勝與不勝使兩國之民肝腦塗¶
地骨肉離散父哭其子子哭其父兄哭其弟弟哭其¶
兄以至妻哭其夫其亦何忍乎慎滑釐之意本在征¶
戰聞孟子之言遽有滑釐不識之語嗚呼甚氣象傲¶
很如此此豈可與之言乎自常人之情觀之智者則¶
黙而不容恃血氣者則辭氣怫鬱與之較勝負矣孟¶
子乃意態閒暇神情雍容遂有吾明告子之言有天¶
子地方千里諸侯地方百里周公太公封魯封齊地¶
<pb:KR1h0013_WYG_024-17a>¶
極有餘而止於百里之説夫先王之制皆自天理中¶
造化多之則起侈大之心小之則有狹隘之刺随功¶
髙下而建置之豈可少變乎魯今方百里者五是大¶
違先王之制使明王復興魯當在所損今又欲益之¶
乎雖不動一戈不頓一甲徒手而取之猶犯先王之¶
禁而仁者不為况於殺人而求之乎君子之事君務¶
以堯舜之道引其君於仁厚之地所謂堯舜之道者¶
即所謂植桑種田育雞豚畜狗彘謹庠序脩孝弟使¶
<pb:KR1h0013_WYG_024-17b>¶
老者衣帛食肉黎民不饑不寒不負戴於道路不轉¶
尸於溝壑是也以此道引君而遊乎仁厚之地豈非¶
士君子所當為乎觀孟子之言略無忿怫之心其道¶
襟德量超越常情甚矣孟子因慎子又感發當時事¶
君之徒而世俗所謂良臣者闢土地充府庫如商鞅¶
之徒約與國戰必克如蘇秦之徒而以古先哲王之¶
時論之皆謂之民賊耳君不知鄉堯舜之道不知志¶
堯舜之仁而求富之求為之强戰是率民脂膏以富¶
<pb:KR1h0013_WYG_024-18a>¶
桀殺人父子以輔桀此何等風俗哉孟子静觀儻不¶
大有變更以移易當時邪僻之見由當時之所謂道¶
不變當時之風俗雖得當時之天下正如赴水蹈火¶
不可一朝居也然則孟子之意將何在乎將行堯舜¶
之道如植桑種田等事且變天下風俗使之父子相¶
保兄弟相扶室家相好鄉閭族黨親戚朋友相徃來¶
酒醴牛羊雞豚狗彘相宴樂而已矣若夫行一不義¶
殺一不辜如當時之所謂良臣者雖得天下不為也¶
<pb:KR1h0013_WYG_024-18b>¶
聖賢之心蓋可見矣¶
¶
¶
¶
¶
¶
¶
¶
¶
¶
¶
¶
¶
¶
　　孟子傳卷二十八¶
¶
