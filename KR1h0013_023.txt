# -*- mode: mandoku-view; -*-
#+TITLE: 孟子傳
#+DATE: 2016-04-12 13:59:20.106228
#+PROPERTY: ID KR1h0013
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 23
<pb:KR1h0013_WYG_023-1a>¶
　　欽定四庫全書¶
¶
　　孟子傳卷二十七¶
¶
　　宋　張九成　撰¶
¶
　　孟子曰無或乎王之不智也雖有天下易生之物也¶
一日暴之十日寒之未有能生者也吾見亦罕矣吾¶
退而寒之者至矣吾如有萌焉何哉今夫奕之為數¶
小數也不專心致志則不得也奕秋通國之善奕者¶
也使奕秋誨二人奕其一人專心致志惟奕秋之為¶
<pb:KR1h0013_WYG_023-1b>¶
聽一人雖聽之一心以為有鴻鵠將至思援弓繳而¶
射之雖與之俱學弗若之矣為是其智弗若與曰非¶
然也¶
¶
　　此一段深憫齊宣為沈同陳賈王驩及稷下諸子所¶
壊也夫沈同陳賈以兵謀進王驩以寵幸進淳于髠¶
田駢慎到以卓詭荒唐之説進惟孟子一人獨以堯¶
舜之道啟沃齊宣耳指易牛為王者之心齊宣悟於¶
言下有戚戚之説不可謂無其萌也使齊宣一意孟¶
<pb:KR1h0013_WYG_023-2a>¶
子盡聽其所為如陳賈沈同王驩稷下諸人一皆聽¶
孟子之號令則如齊桓之任管仲朝夕晏見無非正¶
心誠意之學而因物而省因機而㑹者又非一事則¶
易牛之心加於百姓刑於四海堯舜之道坦然在前¶
直而趨之不復回顧率諸侯事周王以復文武之緒¶
夫何難之有惟孟子進則易牛之心見孟子退而沈¶
同陳賈王驩稷下諸子各以其私雜然並進則易牛¶
之心或亂於兵或亂於寵幸或亂於卓詭荒唐之異¶
<pb:KR1h0013_WYG_023-2b>¶
説此一暴十寒之喻孟子所以昌言而不隱也是則¶
孟子進則齊宣之智明孟子退而沈同之徒進則昏¶
昏不辨每見其不智也且夫學奕者尚貴乎專心致¶
志豈有欲治天下國家不一意於聖賢而雜以衆小¶
人之論其能治乎孟子嘗以此意有一齊人傅之衆¶
楚人咻之之説殆亦為齊王而𤼵也嗚呼¶
¶
　　孟子曰魚我所欲也熊掌亦我所欲也二者不可得兼¶
舍魚而取熊掌者也生亦我所欲也義亦我所欲也二¶
<pb:KR1h0013_WYG_023-3a>¶
者不可得兼舎生而取義者也生亦我所欲所欲有甚¶
於生者故不為茍得也死亦我所惡所惡有甚於死者¶
故患有所不辟也如使人之所欲莫甚於生則凡可以¶
得生者何不用也使人之所惡莫甚於死者則凡可以¶
辟患者何不為也由是則生而有不用也由是則可以¶
辟患而有不為也是故所欲有甚於生者所惡有甚于¶
死者非獨賢者有是心也人皆有之賢者能勿喪耳一¶
簞食一豆羮得之則生弗得則死嘑爾而與之行道之¶
<pb:KR1h0013_WYG_023-3b>¶
人弗受蹴爾而與之乞人不屑也萬鍾則不辨禮義而¶
受之萬鍾于我何加焉為宫室之美妻妾之奉所識窮¶
乏者得我與鄉為身死而不受今為宫室之美為之鄉¶
為身死而不受今為妻妾之奉為之鄉為身死而不受¶
今為所識窮乏者得我而為之是亦不可以已乎此之¶
謂失其本心¶
¶
　　此一章專主羞惡而言行羞惡之心則義不可勝用¶
矣夫以平居而論莫重於死生以羞惡而論莫重於¶
<pb:KR1h0013_WYG_023-4a>¶
義士大夫當以義為重以義為重則以死生為輕王¶
衍拜石勒哥舒翰降安禄山李元平拜李希烈此皆¶
以死為重而異時深入微眇之説掃除青海之英髙¶
談濶論之資皆掃地矣顔杲卿罵安禄山顔真卿死¶
李希烈段秀實以笏撃朱泚此皆以義為重而彼凶¶
威虐燄長刀大㦸烈火沸湯視之如平地矣王衍以¶
下至今為士大夫唾罵皆羞道而喜攻之至聞杲卿¶
諸公之名見杲卿諸公之像則端心凝慮肅容正冠¶
<pb:KR1h0013_WYG_023-4b>¶
再拜稽首瞻仰企慕恨不得與之同時親見其人焉¶
以是而觀死生為重乎義為重乎此孟子所以有舍¶
生取義之説而反覆比較以為生亦我所欲然所欲¶
有甚於生者其惟義乎義之可欲有甚於生吾敢為¶
茍得耶死亦我所惡然所惡有甚於死者其惟不義¶
乎不義可惡有甚於死吾何敢辟患耶然羞惡之心¶
人皆有之非獨賢者有是心也特識輕重不為死生¶
所亂耳何以知人皆有羞惡之心哉簞食豆羮得之¶
<pb:KR1h0013_WYG_023-5a>¶
則生弗得則死是性命係於此矣然嘑爾而與之行¶
道之人寧飢死而不受以嘑爾之非禮吾寜飢死耳¶
蹴爾而與之雖乞人寜餓死而不以為意以蹴爾之¶
非禮吾寜餓死耳是羞惡之心人皆有之以羞惡為¶
重故以死生為輕雖行道乞人之無知亦知所輕重¶
矣而況士大夫哉夫能辨禮義弗受於簞食而不辨¶
禮義受之於萬鍾向也濵於死而不受今也為宫室¶
妻妾所識而受何於簞食時而見禮義如此之明而¶
<pb:KR1h0013_WYG_023-5b>¶
於萬鍾時見禮義如此之暗乎豈非失向來之本心¶
乎此孟子所以深指羞惡之心人人具有苐識之於¶
逆而違之於順耳逆順雖不同其害禮義一也簞食¶
嘑爾蹴爾此非禮義之見於逆意也故雖行道乞人¶
皆能辨之萬鍾之來其名甚美此非禮義之見於順¶
意也故雖士大夫之髙明者亦墮其中焉此無他逆¶
意者切於心故雖行道乞人羞惡自然而見順意者¶
亂其位故雖士大夫亦陷溺而不知焉是則遇逆意¶
<pb:KR1h0013_WYG_023-6a>¶
者不待於學而自明至於順意之事非學造精微者¶
不能不惑也惟致知格物之學以誠意正心修身齊¶
家治國平天下則非禮義之來自順自逆如伯樂之¶
識馬卞和之識玉其駑駘下乘珉石珷玞豈能亂吾¶
之智思乎故欲舍生取義而不為逆順所亂而失其¶
本心者不可不講學也此又孟子之遺意¶
¶
　　孟子曰仁人心也義人路也舍其路而弗由放其心而¶
不知求哀哉人有雞犬放則知求之有放心而不知求¶
<pb:KR1h0013_WYG_023-6b>¶
學問之道無他求其放心而已矣¶
¶
　　孟子談仁義其微眇如此學者不可不辨也夫以人¶
心為仁則凡目之所以視耳之所以聽鼻之所以臭¶
舌之所以嘗四體之所以知疴癢者皆出於心心即¶
仁也儻遡流而上惟精惟一惟時惟㡬以究之一旦¶
人欲斷絶心之正體𤼵見然後知仁果人心也然而¶
大體已見未有功用也由此順流而下以其所以𤼵¶
見者坐照萬理之所在森然如通邑大都東西南北¶
<pb:KR1h0013_WYG_023-7a>¶
髙掲明示膏車結駟以往來乎其間或進或退或出¶
或處無所蹊徑背馳以失其本宗者此所謂義人路¶
也夫有仁然後有義使義不自仁中來者不為為我¶
之義則為孑孑之義為火妻灰子之義軒然以人欲¶
為之不知已悖於道矣讀孟子者當加意焉嘗讀之¶
曰仁人心也義人路也則知所謂義者自仁中出也¶
夫人皆有是心心皆有是路然而舍其路而弗由放¶
其心而不知求此孟子所以哀之也然欲由其路當¶
<pb:KR1h0013_WYG_023-7b>¶
求其心心本是仁放之於聲色放之於貨利放之於¶
驚懼間則人欲為主顛倒錯亂如日月本明為雲霾¶
噎霧所蔽則所向皆昏暗矣惟雲霾一斷曀霧四開¶
則本體光輝照臨天下九州寰海五嶽四瀆皆碁分¶
星布整整乎不可亂矣故學者有志於道不憂人路¶
之不明但憂人心之未覺學問之道所以止在求其¶
放心而無與於求路也則以路自心中出義自仁中¶
來故也夫世之所謂學問者止知講書五車揮毫萬¶
<pb:KR1h0013_WYG_023-8a>¶
字爾不知聖賢之門不以此為髙也孟子今曉然指¶
之曰學問之道無他求其放心而已所謂無他者當¶
加意識之不當茍簡也此蓋言所以為學問者此心¶
不可少動也於不動處本心見焉求其放心莫此為¶
徑求者誰乎於不動處求之者則不必思馳宇宙力¶
竭嵗時而人心得矣此學者當自體之非余言語所¶
能辨也嗚呼孟子之談仁如此而世之儒者止欲以¶
愛恕兩字為仁豈不小乎識孟子人心之仁然後知¶
<pb:KR1h0013_WYG_023-8b>¶
克已復禮其言也訒居處恭執事敬與人忠以至恭¶
寛信敏恵與夫博學篤志切問近思之所以為仁矣¶
其徑如此而學者不加意焉豈不悲夫¶
¶
　　孟子曰今有無名之指屈而不信非疾痛害事也如有¶
能信之者則不逺秦楚之路為指之不若人也指不若¶
人則知惡之心不若人則不知惡此之謂不知類也孟¶
子曰拱把之桐梓人茍欲生之皆知所以養之者至於¶
身而不知所以養之者豈愛身不若桐梓哉弗思甚也¶
<pb:KR1h0013_WYG_023-9a>¶
此二章孟子言人拙於見近而工於見逺也心近於¶
一身身近於桐梓愈近則愈忽愈逺則愈工何哉心¶
地不明不識輕重之義也夫心比身則心為近身比¶
桐梓則身為近今惡指不若人而不知惡心不若人¶
愛桐梓而養之而不知愛身而養之其顛沛如此則¶
以身心太近而不見也使之見心之可惡如見指之¶
可惡見身之可愛如見桐梓之可愛何患其身心之¶
失路哉惟其太近而不見所以知惡指而不知惡心¶
<pb:KR1h0013_WYG_023-9b>¶
知愛桐梓而不知愛身也然則以何道而使之見心¶
如見指見身如見桐梓乎曰無他道焉反所以見指¶
與見桐梓者黙觀其心之念慮身之履踐為如何凡¶
念慮之起履踐之初皆察其始察其終察其微察其¶
著使念慮無所逃履踐無所失則邪妄滅迹仁義油¶
然而生矣凡一毫之惡皆在所惡而去之一毫之善¶
皆在所愛而䕶之乆而念慮皆正履踐皆明心為仁¶
義之宗身由仁義之路而聖賢所藴一皆印於念慮¶
<pb:KR1h0013_WYG_023-10a>¶
履踐間耳豈不盛哉孟子言知惡指而不知惡心知¶
愛桐梓而不知愛身而未言其所以處之者當如何¶
意欲學者自得也故余𤼵孟子未言之意以告吾黨¶
之士云¶
¶
　　孟子曰人之於身也兼所愛兼所愛則兼所養也無尺¶
寸之膚不愛焉則無尺寸之膚不養也所以考其善不¶
善者豈有他哉於已取之而已矣體有貴賤有小大無¶
以小害大無以賤害貴養其小者為小人養其大者為¶
<pb:KR1h0013_WYG_023-10b>¶
為大人今有場師舍其梧檟養其樲棘則為賤場師焉¶
養其一指而失其肩背而不知也則為狼疾人也飲食之¶
人則人賤之矣為其養小以失大也飲食之人無有失¶
也則口腹豈適為尺寸之膚哉¶
¶
　　聖王之世天下之士皆以養心為先六國以來天下¶
之士例以養身為主養心者自禮樂射御書數直而¶
上之以格物致知誠意正心修身治國平天下可謂¶
識所養矣養身者恣口腹之欲快聲色之奉列第康¶
<pb:KR1h0013_WYG_023-11a>¶
莊坐謀輜車腰佩六印手揖雙璧軒然以為榮耀可¶
謂失所養矣夫仁義禮智皆生於心而以身履踐之¶
然後為聖賢君子今乃以所以養心者養其身至無¶
尺寸之膚不愛無尺寸之膚不養而不知一體之間¶
有貴有賤有小有大以貴賤論則心為貴而身為賤¶
以小大論則心為大而身為小養身而不知養心則¶
為小人為不善養者矣養心而薄於養身則為大人¶
為善養者矣此孟子有賤場師之説又有狠疾人之¶
<pb:KR1h0013_WYG_023-11b>¶
説又有飲食之人之説此盖深譏養身而不知養心¶
者也自古聖賢如吾孔子飯疏飲水曲肱而枕養其¶
身者止如此耳乃曰樂亦在其中不知所謂樂者自¶
何而來哉顔子一簞食一瓢飲在陋巷養其身者止¶
如此耳乃曰不改其樂不知所謂樂者自何而來哉¶
惟其所以樂者在心而不在身此所以為聖為賢為¶
萬世標的也且曰吾嘗終日不食終夜不寢養身者¶
肯如此乎又曰士志於道而耻惡衣惡食者未足與¶
<pb:KR1h0013_WYG_023-12a>¶
議養身者肯信此乎使六國之士以其陰謀權變縱¶
橫捭闔卓詭荒唐之説以邀養身之具者移以養其¶
心則心所念慮心所願欲心所趨鄉一皆知其所自¶
起而辨其所自來或闔或闢或變或移使邪心妄慮¶
不得投其隙則聖王之用皆將得之於一心之間矣¶
惜哉其倒置而不知自反也此孟子所以為養身養¶
心之説以憐當世之士焉¶
¶
　　公都子曰鈞是人也或為大人或為小人何也孟子曰¶
<pb:KR1h0013_WYG_023-12b>¶
從其大體為大人從其小體為小人曰鈞是人也或從¶
其大體或從其小體何也曰耳目之官不思而蔽於物¶
物交物則引之而已矣心之官則思思則得之不思則¶
不得也此天之所與我者先立乎其大者則其小者不¶
能奪也此為大人而已矣¶
¶
　　心體至大惟思能入之蓋心之官為思以思為官則¶
心為主矣耳之官為聽目之官為視心之官為思耳¶
目之官其職在視聽而無思在其中則視為色所引¶
<pb:KR1h0013_WYG_023-13a>¶
聽為聲所引一入聲色中則聲色為主而視聽不見¶
矣聲色物也以聲色為主則是以物為主矣以聲引¶
聲以色引色奔馳流蕩去而莫挽往而莫來其為小¶
人也必矣是以善學者任思而不任視聽其視也以¶
思視故其視明其聽也以思聽故其聽聰凡耳之所¶
聽目之所視鼻之所臭口之所嘗一以思為主是故¶
行乎聲色臭味之中而不為聲色臭味所亂當聲色¶
臭味之未經乎前也吾則思其所以思者其誰耶惟¶
<pb:KR1h0013_WYG_023-13b>¶
精惟一惟時惟㡬一旦恍然霧除霍然雲消思慮皆¶
斷而心之大體見矣然後知吾之所以為天者在此¶
天既在我卓然羣物之上卷舒闔闢變化轉移無往¶
而不為大向來聲色臭味皆為吾用而不能為吾害¶
是故以視而制禮以聽而作樂以鼻之臭者口之嘗¶
者出而為進賢退不肖之用亦何往而不大哉孟子¶
直指思以示人可謂有功於聖學矣然而孟子之言¶
非私意也乃天理也此思曰睿睿作聖所以載於九¶
<pb:KR1h0013_WYG_023-14a>¶
疇¶
¶
　　孟子曰有天爵者有人爵者仁義忠信樂善不倦此天¶
爵也公卿大夫此人爵也古之人脩其天爵而人爵從¶
之今之人脩其天爵以要人爵既得人爵而棄其天爵¶
則惑之甚者也終亦必亡而已矣¶
¶
　　此一章言士君子當識所輕重也古之君子禮樂射¶
御書數知仁聖義忠和孝友睦婣任恤體之於心行¶
之於身形之於家布之於鄉以為為士君子法當如¶
<pb:KR1h0013_WYG_023-14b>¶
是不謂比長書之閭師族師書之州長又書之鄉大¶
夫又獻之於天子公卿大夫來臨不容有辭也豈士¶
君子敢忽公卿大夫之尊爵哉蓋為士君子當知所¶
先後當知所輕重仁義忠信樂善不倦此天所以貴¶
我者此我之所可勉也公卿大夫此人所以貴我者¶
吾何容心哉人固可欺而天不容有偽故公卿大夫¶
如商鞅孫臏騶忌蘇秦張儀沈同陳賈王驩稷下諸¶
人皆可以陰謀權變縱橫捭闔卓異荒唐之説取之¶
<pb:KR1h0013_WYG_023-15a>¶
豈非所謂人爵者耶然人既得以貴之亦得以賤之¶
故以公卿大夫為貴一旦小不合意天子發怒収其¶
印綬還其職事則栖栖一庶人耳豈非人可得而賤¶
之乎惟仁義忠信樂善不倦此事在我而不在人取¶
之愈有酌之不竭養之不盈方寸舒之可充四海旦¶
而復旦新而又新充實光輝則謂之大人大而化之¶
則謂之聖人聖不可知則謂之神人天子不能奪諸¶
侯不能取其與公卿大夫之爵等級為如何哉此所¶
<pb:KR1h0013_WYG_023-15b>¶
以謂之天爵也然而古之人脩其天爵如前三代之¶
士知造大人聖人神人之域而已公卿大夫之名其¶
來其去一切任之初無心於其間也此所以謂之從¶
之從之者任之也當孟子時人皆以賊心而脩天爵¶
其意在要人爵而已以穿窬之心假仁義忠信之行¶
此天之所誅者也惟其初心之不正此所以既得人¶
爵而天爵亡矣如夏侯勝以為士患不明經經術茍¶
明取青紫如拾芥耳夫明經術所以窮聖賢之心以¶
<pb:KR1h0013_WYG_023-16a>¶
證吾心也而勝乃意在青紫豈非穿窬之心乎桓榮¶
陳車馬於庭曰稽古之力也夫稽古亦所以窮聖賢¶
之心以證吾心也而桓榮意在得車馬豈非穿窬之¶
心乎且商賈之蓄金玉穀帛乘時射利以要倍稱之¶
息人莫不鄙之豈有為士大夫明經稽古而意在於¶
邀取青紫鈎索車馬乎是乃禆販經術懋遷古道以¶
取倍稱之富貴也良可鄙哉此風既成道義益薄稍¶
有行孟子天爵之説者世必共詆而力誹之然而士¶
<pb:KR1h0013_WYG_023-16b>¶
君子當求之於心而已求之於心是求之於天也區¶
區紛憒何足介意哉此又不可不辨也¶
¶
　　孟子曰欲貴者人之同心也人人有貴於已者弗思耳¶
人之所貴者非良貴也趙孟之所貴趙孟能賤之詩云¶
既醉以酒既飽以徳言飽乎仁義也所以不願人之膏¶
粱之味也令聞廣譽施於身所以不願人之文繡也¶
¶
　　此一章孟子深尊良貴而止天下奔競之心也夫以¶
公卿大夫為貴而求之不以道取之非其義爵則尊¶
<pb:KR1h0013_WYG_023-17a>¶
矣静觀其身有犬彘之不如者竟亦何為哉天下有¶
良貴其惟人之心乎夫耳目口鼻未足貴也其所以¶
用耳目口鼻者乃良貴也故孟子以為人人有貴於¶
已者所以指用耳目口鼻也用耳目口鼻其誰哉心¶
而已矣誠使以思而入之惟精惟一惟時惟㡬一旦¶
豁然念慮皆斷心之本體見矣居之則為仁由之則¶
為義聞於衆聽則謂之令聞譽於衆口則謂之廣譽¶
天下之貴其有過於此乎夫公卿大夫之貴上得以¶
<pb:KR1h0013_WYG_023-17b>¶
予亦得以奪之天下之良貴與生俱生誰得而予奪¶
之乎是故取之而愈有也酌之而不竭也雖衣襏襫¶
儼然有山龍之尊雖操耒耜肅然有圭璧之重飯糗¶
茹草初不異於膏粱蓽門圭窬初不間於廊廟雖眇¶
然匹夫之賤而頎然有王公大人之嚴人之所貴於¶
已者其以是乎孟子又引既醉之詩為證又有不願¶
人之膏粱之味不願人之文繡之説豈夸大以眩世¶
俗哉天下之良貴其法如是耳是故舜慎徽五典五¶
<pb:KR1h0013_WYG_023-18a>¶
典克從納於百揆百揆時叙賔於四門四門穆穆夫¶
子之得邦家者所謂立之斯立道之斯行綏之斯來¶
動之斯和何以使人如此哉則以良貴所及無往而¶
不為貴也天下樂事乃有如此之大者舉在於我士¶
君子何惜不一經營耶¶
¶
　　孟子曰仁之勝不仁也猶水勝火今之為仁者猶以一¶
杯水救一車薪之火也不熄則謂之水不勝火此又與¶
於不仁之甚者也亦終必亡而已矣孟子曰五穀者種¶
<pb:KR1h0013_WYG_023-18b>¶
之美者也茍為不熟不如荑稗夫仁亦在乎熟之而已¶
矣¶
¶
　　前一章指齊宣王而言後一章指為仁者之法不可¶
不細攷也齊宣王易牛之心猶一杯之水也其闢土¶
地朝秦楚莅中國撫四夷之欲猶一車薪之火也推¶
易牛之心以刑于寡妻至於兄弟以御於家邦以至¶
老吾老以及人之老幼吾幼以及人之幼則仁術逺¶
大進取之心自然消亡矣孟子一指之下端坐不行¶
<pb:KR1h0013_WYG_023-19a>¶
不知見於運用施於四海而謂仁不能勝不仁區區¶
易牛之心亦將淪胥矣可勝哀哉為齊宣計既悟易¶
牛之心於言下以此致知格物誠意正心修身治國¶
平天下凡飲食寢處出入起居顛沛造次無不以易¶
牛之心運用之使心與機㑹機與心通日復一日新¶
而又新放諸四海而凖塞乎天地之間其斂而藏之¶
也不見其盈其廓而充之也不見其闕如此則仁之¶
機用熟矣齊宣獨有易牛之心而不能習熟往來使¶
<pb:KR1h0013_WYG_023-19b>¶
於日用間無非此道是猶有五穀美種而無雨露之¶
潤耕耨之功使成功廢於半塗反不若荑稗之充飢¶
也既得仁之美種當如農夫實方實苞是藨是蔉薅¶
荼蓼去螟□鋤稂莠灌以滋澤沃以土膏使根深而¶
苗秀脉潤而體堅則千倉萬箱可以為一家慶矣齊¶
王儻能保此端緒戒此驕盈薅利欲之荼蓼去邪説¶
之螟□除左右之稂莠日灌禮義之滋澤日沃師友¶
之土膏使易牛之心見於面盎於背施於四體溢於¶
<pb:KR1h0013_WYG_023-20a>¶
中國施及蠻貊天之所覆地之所載日月所照霜露¶
所墜凡有血氣者莫不尊親則仁之道大熟而其利¶
充塞天下矣嗚呼乃知克已復禮之外又有熟之説¶
也此於穆不已所以為文王坐以待旦所以為周公¶
終夜不寢所以為孔子未見其止所以為顔子也學¶
豈有止法哉¶
¶
　　孟子曰羿之教人射必志于彀學者亦必志于彀大匠¶
誨人必以規矩學者亦必以規矩¶
¶
<pb:KR1h0013_WYG_023-20b>¶
　　學有要處學而不知其要雖終日孜孜終年矻矻至¶
老且死竟亦何所得哉夫射之要在彀百工之要在¶
規矩志在於彀則有中微及逺之功審規矩之宜則¶
天下之方圓皆自此而出矣然則學者之彀與夫規¶
矩之宜其何在乎亦曰心而已矣夫天下萬事皆自¶
心中來使自禮樂射御書數以養此心然後致知格¶
物誠意以正此心此心既正則脩身齊家治國平天¶
下無不可矣是心者射之彀而百工之䂓矩也論其¶
<pb:KR1h0013_WYG_023-21a>¶
大體則天地陰陽皆自此範圍而燮理論其大用則¶
造化之功幽眇之巧皆自此而運動學而不求其心¶
雖誦書五車揮毫萬字賦逼凌雲才髙吐鳯於聖賢¶
之道天下國家之用何所濟乎顔子於孔門三千人¶
中獨稱為好學達不如賜果不如由藝不如求不知¶
其所謂學者果如何哉深考其原特不遷怒不貳過¶
專意積精於正心之學耳一旦𤼵為邦之問夫子乃¶
以三代禮樂告之是待以王佐之才也嗚呼士大夫¶
<pb:KR1h0013_WYG_023-21b>¶
不學則已學舍正心其何自入乎孟子反覆借喻以¶
羿之教大匠之誨彀與規矩之説意亦深矣故余斷¶
以正心之説𤼵孟子之遺意¶
¶
¶
¶
¶
¶
¶
¶
¶
¶
　　孟子傳巻二十七¶
¶
